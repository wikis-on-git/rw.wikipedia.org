[[File:Nyungw.jpg|thumb|250px|<font color="green">Pariki ya Nyungwe</font>]]

'''Pariki ya Nyungwe'''
[[File:Smit.Cercopithecus L'Hoesti.jpg|thumb|left|100px|<font color="green">Icyondi</font>]]

Amakuru dukesha RDG avuga ko iyi Pariki ya Nyungwe ifite ubuso bungana na [[kilometerokare]] hafi 1000, mu misozi y’agahebuzo yo mu majyepfo y’u [[Rwanda]], Pariki ya Nyungwe ni ishyamba rirusha ayandi ubugari mu mashyamba yo mu misozi mu karere ka [[Afurika]] y’Iburasirazuba no hagati; akaba ari nayo yabayeho mbere y’izindi yahereye mu gihe cyiswe icy’[[Ubutita]] (''ice age''). Ni igice gikize mu runyurane, rw’[[ibimera]], ishyamba rigizwe n’amoko arenga 200 y’ibiti, n’urwunge rw’ibiti by’indabyo harimo n’igiti cy’inganzamarumbo lobelia n’izindi zitatse amabara menshi.

[[File:Eastgreyplaintaineater.jpg|thumb|right|100px|<font color="green"></font>]]

RDG ivuga ko iri shyamba ricumbikiye inyoni z’agahebuzo mu Rwanda, Nyungwe irimo amoko agera kuri 300 y’[[inyoni]], muri yo amoko 24 aboneka mu mashyamba macye y’ikibaya [[Kigali]] cya Albertine. Inyoni z’akataraboneka ziri mu nyoni za Nyungwe, harimo ikinyoni kinini cy’Ubururu bita ''Turaco'', inyoni iteye ubwuzu z’ubururu, umutuku ndetse n’icyatsi zijwigira ziva mu giti zijya mu kindi nk’urugero rw’ibisiga bisa nk’ibishuhe. 

[[File:Red-tailed monkey profile.jpg|thumb|left|100px|<font color="green">Umukunga </font>]]

Iyo witegereje neza muri Pariki ya Nyungwe, ubona ko habonekamo amoko 13 y’[[inguge]] zibaho mu mutuzo muri iyi pariki yose. Izi nguge zibera muri iri shyamba; amwe moko agize izi nguge ashobora gusurwa na ba mukerarugendo, andi yo ntabwo asurwa. Izi nguge zikurura abakerarugendo benshi, kuko hari amwe muri aya moko y’inguge utasanga ahandi ku mugabane w’Afurika, uretse mu Rwanda. Uru rutonde twarusanze mu nzu y’ububiko bw’ubumenyi bwerekeye iyi Pariki ya Nyungwe, iherereye ku Uwinka. 

[[File:Colobus angolensis.jpg|thumb|right|100px|<font color="green">Inkomo</font>]]

Dore amwe mu moko y’[[inguge]] ziri muri Pariki ya Nyungwe: [[icyondi]] (''Cercopithecus lhoesti''), [[igihinyage]], [[inkomo]] (''Colobus angolensis ruwenzori''), [[inkima]] (''Cercopithecus mitis doggetti & kandti'' ), [[inyenzi]], [[impundu]] (''Pan troglodytes schweinfurtii'').

Muri iyi pariki ya Nyungwe kandi ushobora kuhabona andi moko y’inguge atandukanye arimo; [[Umukunga]] (''Cercopithecus ascanius schmidti''), [[inkendi]] (''Cercopithecus aethiops''), [[igishabaga]] (''Cercopithecus albigena johnostonii''), Galago zo mu burasirazuba, Galago ntoya n’inini ndetse n’Igitera.

Nyungwe irushaho kuba agahebuzo kubera inguge zayo. Muri rusange zirimo amoko 13, harimo n’izisa n’umuntu cyane bita impundu, tutibagiwe inguge y’ubwoko bw’ibyondi (''Cercopithecus lhoesti'') hamwe n’amagana y’ubushyo buteye ubwuzu z’[[inkomo]] (''Colobus angolensis ruwenzori'').

Ukinjira muri Parike ya Nyungwe usanganirwa n’umwuka mwiza uhehereye, akayaga gatuje gaherekejwe n’utujwi tw’inyoni n’impumuro nziza y’indabyo ziganje muri iyo Parike, wakebuka hiryo hino ugahuza amaso n’utunyamanswa twiza cyane duteye ubwuzu bityo ukumva wakomeza kwihera ijisho.

== Imiyoboro ==
*[http://news.igihe.org/ubukerarugendo_news.php?groupid=2&news_cat_id=40&news_id=9291 Pariki ya Nyungwe igaragaramo amoko y’inguge (chimpanzees) agera kuri 13]
*[http://news.igihe.org/ubukerarugendo_news.php?groupid=2&news_cat_id=2&news_id=9182 Ibiti birindwi bitangaje biboneka muri Pariki ya Nyungwe]
*[http://www.rwandagateway.org/rw/spip.php?article56 Amapariki]

[[Category:Rwanda]]
[[Category:Pariki Nasiyonali]] 
[[Category:Ubukerarugendo]] 

[[de:Nyungwe-Wald]]
[[en:Nyungwe Forest]]
[[fr:Nyungwe]]
[[lij:Foresta de Nyungwe]]
[[lt:Njungvės Miško nacionalinis parkas]]
[[nl:Nationaal park Nyungwe Forest]]
[[ja:ニュングェ国立公園]]
[[fi:Nyungwen metsä]]
[[pl:Park Narodowy Lasu Nyungwe]]
