[[Dosiye:Caraes.png|thumb|326x326px|Ibitaro bya CARAES Ndera]]
Ibitaro bya CARAES Ndera, byatangiye kubakwa mu mwaka w' 1968 , bikaba ari ibitaro bifasha abarwayi bafite uburwayi bwo mu mutwe n'ubw'imyakura.

== Amateka ==
<ref>https://www.kigalitoday.com/kwibuka/article/abarwayi-bo-mu-mutwe-muri-caraes-ndera-ngo-bishwe-n-aba-para-commando-b-i-kanombe</ref>Ibitaro bya CARAES Ndera ni bitaro byashinzwe mu mwaka w’1968 n'Umuryango w'Abafurere b'Abashariti, nyuma y'icyifuzo cya Guverinoma y'u [[Rwanda]] na Kiliziya Gatolika cyo kurekura abarwayi bo mu mutwe bava mu magereza y'igihugu.

Abarwayi ba mbere bakiriwe mu bitaro mu 1972. Uburyo bwakoreshejwe kwari uguteza imbere serivisi zita ku buzima bwo mu mutwe zishingiye ku mibereho n’umuco mu [[Rwanda]].

Mu mwaka wa 1994 Muri ibi bitaro haguye inzirakarengane nyinshi zazize [[Itsembabwoko ry’u Rwanda ry’1994|genocide yakorewe abatutsi]] Umuyobozi Mukuru w’Ibitaro bya Caraes Ndera, Furere Nkubili Charles avuga ko mu 1994 ku itariki 17 Mata<ref>https://rwanda.shafaqna.com/FR/AL/219259</ref>, ari bwo abasirikare n’interahamwe bagabye ibitero bakica abantu bose batagiriye imbabazi abarwayi bo mu mutwe<ref>https://www.kigalitoday.com/kwibuka/article/abarwayi-bo-mu-mutwe-muri-caraes-ndera-ngo-bishwe-n-aba-para-commando-b-i-kanombe</ref>.

== Aho biherereye ==
Ibi bitaro biherereye mu [[Akarere ka Gasabo]], Umurenge wa Ndera.

== Uko bikora ==
Abatanga ubuvuzi bwo mu mutwe bafite uruhare runini cyane mu gukumira, gusuzuma, kuvura no gusubiza mu buzima busanzwe abarwayi bo muri CARAES Ndera n'amashami yayo ya CARAES [[Butare]] Psychiatric Centre na Icyizere Psychotherapeutic Centre.<ref>https://hi-in.facebook.com/igihe/posts/10159232740167114</ref>

* Kwita ku barwayi bo mu mutwe n'imyakura boherejwe n'ibindi bigo nderabuzima n'ibitaro.
* Kwemeza ubugenzuzi bwa tekiniki mu buzima bwo mu mutwe mu bitaro by'uturere ku bufatanye na Minisiteri y'Ubuzima.                                                                      
* Guhugura inzobere mu buzima mu buzima bwo mu mutwe
* Kwigisha abanyeshuri b'imbere n'inzobere mu buzima ku bijyanye n'ubuzima bwo mu mutwe.

== Ubutumwa bw'ibitaro ==
Gutanga ubuvuzi bwiza bufite ubuhanga n’ubwitange ku barwayi bo mu mutwe n’ubuvuzi bw’imitsi n'imyakura baturuka mu gihugu hose, no kwiyemeza kwigisha abahanga mu buzima bwo mu mutwe<ref>https://caraesnderahospital.rw/mission.php#</ref>.

== Icyerekezo cy'ibitaro ==
Gutanga ubuvuzi bwiza bwuzuye ku barwayi bose boherejwe; guhinduka ibitaro by'icyitegererezo byohererezwa abarwayi bo mu karere ka Afurika yo Hagati n'Iburasirazuba.

== Reba ==

# https://caraesnderahospital.rw/mission.php#
#https://www.kigalitoday.com/kwibuka/article/abarwayi-bo-mu-mutwe-muri-caraes-ndera-ngo-bishwe-n-aba-para-commando-b-i-kanombe
#https://brothersofcharity.org/50-years-caraes-ndera/?lang=en
#https://caraesnderahospital.rw/mission.php#
#https://hi-in.facebook.com/igihe/posts/10159232740167114
<references />
[[Ikiciro:Rwanda]]
[[Ikiciro:Ibitaro mu Rwanda]]
