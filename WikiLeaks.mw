[[File:Wikileaks logo.svg|thumb|100px]]

Inyandiko zigera ku 250 000 [[Leta Zunze Ubumwe z’Amerika]] zandikiye cyangwa zandikiwe n’ibihugu byo hanze zimwe muri zo zikubiyemo amabanga ya diplomatie akomeye zashyizwe ahagaragara n’urubuga rwa [[internet]] WikiLeaks kuri iki Cyumweru, ku buryo hari amwe mu mabanga akomeye yashyizwe ku karubanda, nk’igihe [[Arabia Saudite]] yandikiraga Leta Zunze Ubumwe izisaba kugaba igitero kuri [[Iran]].

Amakuru dukesha AFP aratumenyesha ko White House yamaganye ishyirwa ahagaragara ry’izo nyandiko ivuga ko rishobora guteza akaga, ivuga ko iki gikorwa cya WikiLeaks gishobora guteza ibibazo ku bantu bamwe na bamwe bishobora no kubaviramo kwicwa.

Ibinyamakuru byinshi bikomeye byo ku isi nta yindi nkuru ikomeye iri kuvugwa kurenza igikorwa cya WikiLeaks. Ikinyamakuru New York Times cyo cyatangaje ko izo nyandiko zigaragaza ku buryo busesuye imiterere y’ibivugirwa hanze y’amanama hagati ya Leta Zunze Ubumwe za Amerika n’ibindi bihugu, ndetse n’imikorere ya za ambasade za Amerika ku isi yose. <ref>[http://www.igihe.com/news-7-26-8829.html Urubuga WikiLeaks rwongeye gushyira Leta Zunze Ubumwe z’Amerika mu bibazo] </ref>

Mu Nyanja y’u [[Buhinde]] hakambitse abasirikare b’Abafaransa bashinzwe gukurikiranira hafi u [[Rwanda]] ndetse n’ibihugu birukikije, ubu bukaba ari bumwe mu buryo bushya bwashyiriweho gukurikiranira hafi ibihugu bya [[Afurika]], nk’uko byashyizwe ahagaragara n’urubuga Wikileaks rukomeje kumena hanze amabanga ya bimwe mu bihugu by’ibihangange ku isi, by’umwihariko Leta Zunze Ubumwe za Amerika. Igikorwa kizwi giheruka cyakozwe n’ingabo z’[[Abafaransa]] mu Rwanda ni “Opération Turquoise” mu 1994 ubwo ingabo z’Abafaransa zigera ku 2550 zambukaga zikinjira mu Rwanda zinyuze mu burengerazuba bw’u Rwanda bavuga ko bari bagamije kurinda abaturage b’abasivile, ariko icyegeranyo cyashyizwe ahagaragara n’u Rwanda muri Kanama 2008 cyiswe “Raporo Mucyo” cyabigaragaje ukundi kuko cyashinje izo ngabo kugira uruhare mu bwicanyi bw’Abatutsi ndetse no gufata abagore b’Abatutsikazi bari barokotse ku ngufu.<ref>[http://www.igihe.com/news-7-11-9871.html Wikileaks: Igisirikare cy’u Bufaransa nacyo ngo gikurikiranira hafi u Rwanda] </ref>

== Notes ==
<references/> 

== External links ==
* [http://www.wikileaks.ch WikiLeaks]

[[Category:Interineti]]
