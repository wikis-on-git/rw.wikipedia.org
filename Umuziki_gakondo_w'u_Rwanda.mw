Mu [[Rwanda]], [[UMUZIKI|umuziki]] ufatwa nk’umuyoboro w’ingenzi abanyarwanda bo hambere banyuzagamo ubutumwa butandukanye. N'ikimenyimenyi, kuva umwana akiri muto yaririmbirwaga indirimbo zimufasha kuruhuka ndetse no mu gihe cyo gukina, indirimbo z’ababaga mu matorero cyane cyane urubyiruko n’abagabo bababaga bakereye itabaro, indirimbo n’imbyino zo mu matorero. Ibi n’ibindi byinshi byerekana ko mu buzima abanyarwanda babagaho kera, umuziki wari ufite uruhare rukomeye.

Ubundi akenshi indirimbo n’imbyino ni ibintu byajyanaga kuko abanyarwanda babyinaga banaririmba.

Mu rwego rwo gutambutsa ubutumwa bunyuranye, abanyarwanda babanzaga kuvuza ingoma ndetse n’iyo umwami yibamburaga, havuzwaga ingoma y’indamutsa bigakurikirwa n’injyana y’umugendo ubwo uwo mwami yabaga arambagira mu bwami bwe ndetse no mu gihe yabaga agiye kuryama hagacurangwa inanga.

Mu Rwanda, hari umuziki wari wihariwe n’ibyiciro by’imyuga y’abaturage nk’ikinimba cyakundaga kubyinwa n’abahinzi mu gihe aborozi bavugaga amazina y’inka noneho abahigi bakagira amahigi.

Akenshi usanga ubwo babaga bishimye, abanyarwanda barakundaga kuririmba banacuranga ari na ko bakoma amashyi banavuza impundu.


==Ibikoresho bya muzika==

Kera abanyarwanda bakundaga kuririmba, kubyina no gucuranga cyane cyane bifashishije ibikoresho binyuranye nk’Umuduri, Inanga, Umwirongi, Insengo, Ihembe, Ikondera, ikembe, amayugi n’ingoma.


Abahanzi n’amatorero gakondo

·        Rujindiri uzwi cyane nk’umuhanga mu gucuranga inanga

·        Mushabizi Jean Marie Vianney wamenyekanye mu ndirimbo nka ‘Zaninka’

·        Cecile Kayirebwa

·        Sentore Athanase

·        Sentore Jules

·        Nzayisenga Sophie

·        Karasira Clarisse

·        Masamba

·        Muyango

·        Ngarukiye Daniel

·        Itorero ry’Igihugu Urukerereza

·        Itorero Inganzo ngari

·        Itorero Inyamibwa

·        Itorero Imena Cultural Troupe

·        Itorero Ibihame

·        itorero Indashyikirwa



Inkomoko y’ibiri muri iyi nyandiko
