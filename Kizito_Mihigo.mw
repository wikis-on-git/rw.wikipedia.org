[[Image:Kizito_Mihigo_en_2011.jpg|thumb|Kizito Mihigo mu mwaka wa 2011]]

'''Kizito Mihigo''' wavukiye i [[Kibeho]] tariki ya 25 [[Nyakanga]] 1981, ni umuhanzi, umucuranzi n'umuririmbyi w'umunyarwanda.<ref>[http://www.kizitomihigo.com/index.php?option=com_content&view=article&id=194&Itemid=161&lang=rw Amateka ya Kizito Mihigo - Kizitomihigo.com]</ref>

==Amavu n'amavuko==

Kizito Mihigo yavutse kuwa gatandatu, tariki ya 25 Nyakanga 1981, i [[Kibeho]], umwe mu mirenge y’Akarere ka [[Nyaruguru]], mu cyahoze ari Perefegitura ya [[Gikongoro]] mu ntara y’[[Amajyepfo]] y’u [[Rwanda]].Ni umwana wa gatatu mu bana batandatu. Ababyeyi be Buguzi Augustin na Ilibagiza Placidie, bamureze mu bukristu gatolika.<ref name="Igihe">[http://igihe.com/imyidagaduro/muzika/abahanzi/kizito-mihigo/biography-13647 Ubuzima bwa Kizito Mihigo] Igihe.com, [[Nyakanga]] 2013</ref>

== Ibyiruka ==

[[Image:Kizito_Mihigo_en_2009.jpg|thumb|Kizito Mihigo mu mwaka wa 2009]]

Afite imyaka icyenda yatangiye guhimba uturirimbo tw’abana, maze nyuma y’imyaka itanu, aza kuvamo umuhanzi w’indirimbo za Kiriziya Gatolika uzwi mu Rwanda. <ref>[http://www.newtimes.co.rw/section/article/2012-11-20/59903/ Kizito Mihigo uses music to promote peace and reconciliation]
 - The New Times (Mu Cyongereza), 20 [[Ugushyingo]] 2012 </ref> Mu mwaka wa 1994 ise umubyara (Buguzi Augustin) yishwe muri [[Jenoside yakorewe Abatutsi]]. Mu binyamakuru bitandukanye, Kizito Mihigo yakunze kuvuga ko gucika ku icumu rya Jenoside yakorewe Abatutsi biri mu byamuhaye inganzo y’ubutumwa aririmba.<ref>[http://alterinfo.net/GENOCIDE-AU-RWANDA-13-ans-apres-Temoignage-du-rescape-KIZITO-MIHIGO-CROIRE-EN-DIEU-APRES-LE-GENOCIDE_a8443.html/ Génocide au Rwanda - 13 ans après: Témoignage du rescapé Kizito Mihigo]
 - Alter Infos (Mu Gifaransa), [[Gicurasi]] 2007 </ref>

Amaze kugira imyaka 14, ubwo yigaga mu mwaka wa mbere muri Seminari nto ya [[Karubanda]] i [[Butare]], yahimbye indirimbo nyinshi ziririmbwa muri [[Kiliziya Gatolika]] mu [[Rwanda]]. Mu mwaka wa 2000, (ubwo yari afite imyaka 19), Kizito Mihigo yari afite indirimbo zirenga 200 za Missa.<ref name="imirasire">[http://www.imirasire.com/amakuru-yose/imyidagaduro/mu-rwanda-50/article/sobanukirwa-n-amwe-mu-mateka-y-umuhanzi-kizito-mihigo/ Sobanukirwa n’ amwe mu mateka y’ umuhanzi Kizito Mihigo]
 - Imirasire.com, 7 Mata 2014</ref>

Mu mwaka wa 2001 yagize uruhare mu ishyirwa mu manota ry'[[Rwanda Nziza|indirimbo yubahiriza igihugu]].<ref>[http://www.panapress.com/Un-artiste-rwandais-s-insurge-contre-les--falsificateurs-de-l-histoire--du-genocide-de-1994--13-769237-18-lang2-index.html Un artiste rwandais s'insurge contre les "falsificateurs de l'histoire" du génocide de 1994]
 - Panapress.com (Mu Gifaransa), 7 Mata 2014</ref>

===Amashuri ya Muzika===

Mu mwaka wa 2003 yagiye kwiga Muzika mu [[Uburayi|Burayi]], maze mu kwezi kwa cyenda 2008, aza kubona impamyabumenyi DFE « Diplôme de Fin d’Etudes », mu ishuri rya [[Conservatoire de Musique]] de [[Paris]] mu [[Ubufaransa|Bufaransa]]<ref name="imirasire"/>

Yigishije Muzika mu ishuri ryisumbuye « Institut provincial » ryo mu
[[Ububirigi|Bubiligi]], kuva mu mwaka wa 2008 kugeza muri 2010. <ref name="imirasire"/>

===Ibihangano===

[[Image:Kizito Mihigo chante au stade amahoro.jpg|thumb|Kizito Mihigo aririmba ''Twanze gutoberwa amateka'' muri Sitade Amahoro - Tariki ya 7 Mata 2011]]

Kizito Mihigo afite indirimbo zigera kuri 400 ziganjemo izo mu Kiriziya gatorika<ref name="bbc">[http://www.bbc.com/afrique/region/2014/12/141229_kizito_rwanda Rwanda: la perpétuité requise pour Kizito Mihigo]
 - [[BBC]] (Mu Gifaransa), 30 Ukuboza 2014</ref>. Kuva yagera ku mugabane w’u Burayi, uyu muhanzi yatangiye guhimba
n’izindi ndirimbo zitari iza [[Kiriziya]], ahubwo zitanga ubutumwa bw'Amahoro n'Ubwiyunge muri sosiyete cyane cyane mu Banyarwanda.<ref name="Igihe"/>

'''Izagiye zimenyekana ni nka''': 

*Twanze gutoberwa amateka  
*Turi abana b’u Rwanda
*Umujinya Mwiza
*Ijoro ribara uwariraye
*Inuma
*Iteme
*Arc en ciel
*Urugamba rwo Kwibohora
*Intare yampaye agaciro
*Igisobanuro cy'urupfu

==Ubukangurambaga ku bumwe n'ubwiyunge==
[[Image:Kizito Mihigo.jpg|thumb|right|Kizito Mihigo yambaye umwambaro wa Fondation KMP - [[Kigali]] Nzeri 2013]]Mu mwaka wa 2010, Kizito Mihigo yashinze ''Fondation Kizito Mihigo pour la Paix (Kizito Mihigo Peace Foundation) - KMP - '' iharanira amahoro n’ubumuntu mu bantu. <ref name="Igihe"/>

Iyi fondation yashinzwe hagamijwe ubukangurambaga ku bumwe n’ubwiyunge ikoresheje ubuhanzi, muri za gereza, no mu mashuri <ref name="amahoro">[http://igihe.com/imyidagaduro/muzika/abahanzi/kizito-mihigo/amakuru/article/kizito-mihigo-na-kmp-bizihije Kizito Mihigo na KMP bizihije umunsi mpuzamahanga w’amahoro ]
 - Igihe.com, Nzeri 2013 </ref>. KMP kandi yakoraga ibyitwa ''Ikiganiro mpuzamadini'' cyahuzaga abanyamadini batandukanye kuri Radiyo na Televiziyo by'igihugu mu isaha imwe mu cyumweru yahariwe ikiganiro kitwa ''Umusanzu w'Umuhanzi'' cyategurwaga na Fondation KMP. <ref name="amadini">[http://www.igihe.com/imyidagaduro/muzika/abahanzi/kizito-mihigo/amakuru/article/kizito-mihigo-yashyize-ahagaragara Kizito Mihigo yashyize ahagaragara ibiganiro mpuzamadini bibera muri KMP  ]
 - Igihe.com, Mutarama 2014 </ref>.

=== Ibihembo yahawe ===
[[Image:Kizito Mihigo received Cyrwa AWARD.JPG|thumb|Kizito Mihigo ahabwa CYRWA award]]
Muri [[Kanama]] 2011, Kizito Mihigo yahawe n'umufasha wa Perezida wa Repuburika, Madamu [[Jeanette Kagame]], igihembo cyagenewe urubyiruko rw'indashyikirwa (CYRWA award).<ref>[http://www.newtimes.co.rw/section/article/2011-08-20/84730/ First Lady awards Young Rwandan Archivers]
 - The New Times (Mu Cyongereza), 21 Kanama 2011 </ref> 

Muri [[Mata]] 2013, Kizito na Fondation ye bahawe n'Ikigo cy'Igihugu cy'Imiyiborere (RGB), igihembo cy'amafaranga y'u Rwanda 8 000 000 (Miliyoni Umunani), nk'umuryango utari uwa Leta ukora ibikorwa bishyigikira imiyobore myiza <ref>[http://greatlakesvoice.com/civil-society-organs-win-rgb-grants/ Civil Society Organs win RGB awards]
 - Great Lakes Voice (Mu Cyongereza), 21 Mata 2013 </ref>

==Ubuzima bwe bwite==

[[Image:Kizito_Mihigo_en_2010.jpg|thumb|Kizito Mihigo mu mwaka wa 2010]]
Kizito Mihigo ni ingaragu, kandi nta mwana afite. Ni umukirisitu gatorika, n'umukunzi wa Karate na Sinema. <ref name="independent">[http://www.independent.co.ug/rwanda-ed/rwanda/6524-peace-messenger Kizito Mihigo using music to spread peace in society]
 - The Independent (Mu Cyongereza), 3 Ukwakira 2012 </ref>.

Kuva mu mwaka wa 2009, yagiye yandikwa n'ibinyamakuru by'imyidagaduro byo mu Rwanda, nk'umwe mu basore bakurura abakobwa benshi mu gihugu. Muri 2012 yavuzweho urukundo rw'ibanga hamwe n'umuririmbyikazi [[Miss Jojo]], ariko babajijwe n'itangazamakuru, bose barabihakana <ref name="independent"/>.

==Ifungwa n'urubanza==

Tariki ya 14 [[Mata]] 2014, [[Polisi]] y'igihugu yerekanye uyu muhanzi ivuga ko yamufatiye mu byaha byo kugambanira ubutegetsi buriho na [[Perezida wa Repubulika y'u Rwanda]] [[Paul Kagame]]. Imbere y'itangazamakuru, Kizito Mihigo yarabyemeye abisabira imbabazi.<ref name="arrestation">[http://rfi.fr/afrique/20140416-rwanda-kagame-karegeya-kizito-mihigo-fdlr-rnc-fpr-attaque-police/ Rwanda: quatre personnes arrêtées, dont le chanteur Kizito Mihigo]
 - [[RFI]] (Mu Gifaransa), 16 Mata 2014 </ref> 

Kuvuga ko Kizito Mihigo yafashwe byatangajwe amaze iminsi irenga icyumweru aburiwe irengero <ref name="umuryango">[http://www.umuryango.rw/spip.php?article11824 Kizito Mihigo ari he? Ese yaba yaratangiye guhura n’ingaruka z’"Igisobanuro cy’urupfu"?]
 - Umuryango.rw, 16 [[Mata]] 2014 </ref>. N'ubwo polisi y'u Rwanda yari yabanje kuvuga ko itazi aho uyu muhanzi yari ari mu cyumweru cyabanjirije iyerekanwa rye, urubuga [[WikiLeaks]] ruzwiho kumena amabanga ya za Leta zitandukanye zo ku isi rwavuze ko Kizito Mihigo yari yafashwe tariki ya 4 Mata, ni ukuvuga iminsi icumi mbere y'uko polisi imwerekana.<ref name="WikiLeaks">[http://www.wikileaks-forum.com/rwanda/581/-le-timing-de-larrestation-de-kizito-mihigo/29347/ Le timing de l'arrestation de Kizito Mihigo]
 - [[WikiLeaks]] (Mu Gifaransa) 14 Mata 2014 </ref>.

=== Indirimbo yateye ikibazo ===
Gufatwa kwa Kizito Mihigo kandi, byabaye amaze gusohora indirimbo yitwa ''Igisobanuro cy'urupfu''. Iyi ndirimbo ntiyashimishije abategetsi b'u Rwanda kuko yahise ibuzwa gucurangwa igisohoka ndetse ikurwa no kuri Internet. Mu nkuru zijyanye n'ifatwa rya Mihigo ndetse n'urubanza rwe, ibinyamakuru mpuzamahanga nka [[BBC]], televiziyo [[Al Jazeera]], televiziyo [[France 24]], [[Radio France Internationale]] na Radio [[France Inter]], byagarutse kenshi kuri iyo ndirimbo, bigaragaza ko uyu muhanzi ashobora kuba yarazize amwe mu magambo ayigize. Muri iyi ndirimbo ifite iminota isaga icumi, harimo amagambo nka: " ''Jenoside yangize imfubyi, ariko ntikanyibagize abandi bantu nabo bababaye bazize urugomo rutiswe Jenoside [...] Nta rupfu rwiza rubaho, rwaba Jenoside cyangwa Intambara, uwishwe n'abihorera, uwazize impanuka cyangwa uwazize indwara, abo bavandimwe bose ndabasabira... 'Ndi umunyarwanda' ijye ibanzirizwa na 'Ndi umuntu''..." <ref name="Al Jazeera">[http://america.aljazeera.com/articles/2014/12/11/rwanda-gospel-singerontrial.html Dissident ‘choirboy’: Rwandan gospel star on trial]
 - [[Al Jazeera]] (Mu Cyongereza),11 [[Ukuboza]] 2014 </ref><ref name="France24"/><ref name="France Inter">[http://www.franceinter.fr/emission-la-bas-si-jy-suis-rwanda-20-ans-un-pouvoir-autoritaire-et-alors Rwanda 20 ans, un pouvoir autoritaire ? Et alors ?...]
 - [[France Inter]] (Mu Gifaransa), 7 [[Gicurasi]] 2014 </ref>.

=== Ibyavuzwe n'abantu batandukanye nyuma y'ifungwa ry'uyu muhanzi ===

Nyuma y'ifatwa ry'uyu muhanzi wari uzwi nk'inshuti ikomeye y'ubutegetsi bw'u [[Rwanda]] n'mutoni wa Perezida [[Paul Kagame]] , havuzwe byinshi mu itangazamakuru, abantu ku giti cyabo babivuga kwinshi, imiryango mpuzamahanga n'ibihugu bimwe na bimwe bigira icyo bitangaza. Umunyamakuru w'umubirigi [[Colette Braeckman]] yanditse ko Kizito Mihigo yafashijwe na Perezida Paul Kagame kwiga ibijyanye na Muzika mu [[Uburayi|Burayi]], avuga ko azi Kizito Mihigo ku giti cye, kandi ko atiyumvisha uburyo yakora ibyo ashinjwa<ref name="Le Soir">[http://blog.lesoir.be/colette-braeckman/2014/04/25/kizito-mihigo-chanteur-vedette-et-accuse-en-aveux/ Kizito Mihigo: Chanteur vedette et accusé en aveux]
 - [[Le Soir]] (Mu Gifaransa), 16 [[Mata]] 2014 </ref>,<ref name="rue">[http://rue89.nouvelobs.com/note/233031/ Kagamé off the record : « Il peut vous hypnotiser »]
 - [[Rue89]] (Mu Gifaransa), 7 Kamena 2014 </ref>.Musenyeri [[Joseph André Léonard]] umushumba wa Arikidiyosezi ya [[Buruseri]] nawe yavuze ko yatunguwe cyane no kuba Kizito Mihigo yarafashwe nk'umugizi wa nabi. Ati: "Bibeshye ku muntu, jyewe sinshobora kubona muri Kizito Mihigo umuntu wagirira nabi igihugu<ref name="jambo">[http://www.jambonews.net/actualites/20150730-mgr-leonard-je-ne-peux-pas-voir-en-kizito-mihigo-un-homme-qui-serait-dangereux-pour-la-societe/ Mgr Léonard : « Je ne peux pas voir en Kizito Mihigo un homme qui serait dangereux pour la société »]
 - Jambo News (Mu Gifaransa), 30 [[Nyakanga]] 2015 </ref>.

Ikinyamakuru "The [[Huffington Post]]" cyo cyatangaje ko abenshi mu bakurikirana ifatwa n'urubanza by'uyu muhanzi, bavuga ko Kizito Mihigo yategetswe kwemera ibyaha ashinjwa no kubisabira imbabazi kugira ngo abe yarekurwa. Icyo kinyamakuru kikavuga ko n'ubwo yabyubahirije, ntacyo byamumariye kuko atarekuwe nk'uko yari abyiteze.<ref name="huff">[http://www.huffpostmaghreb.com/faustin-kabanza/rwanda-le-chanteur-popula_b_8379394.html Rwanda: Le chanteur populaire Kizito Mihigo n'aura pas été libéré pour autant...]
 - [[Huffington Post]] (Mu Gifaransa), 27 Ukwakira 2014 </ref>.

==== Imiryango Mpuzamahanga ====
Nyuma y'ifatwa rya Kizito Mihigo n'abo bareganwa, imiryango mpuzamahanga itandukanye nka [[Fédération Internationale des Ligues des Droits de l'Homme]] - FIDH, [[Reporters Sans Frontières]], [[Amnesty Internationale]] na [[Human Rights Watch]] yanenze imyitwarire y'inzego z'umutekano z'u [[Rwanda]] zabanje guhisha abakekwa, mbere yo kuberekana. [[FIDH]] yavuze ko idasobanukiwe neza ifatwa rya Kizito Mihigo mu migambi yo guhungabanya umutekano kandi azwi nk'umuntu uharanira amahoro<ref name="FIDH">[http://rfi.fr/afrique/20140414-rwanda-trois-personnes-arretees-journaliste-chanteur-menace-attentat Rwanda: Trois personnes arrêtées, pour "menace" contre l'État]
 - [[RFI]] (Mu Gifaransa), 14 Mata 2014 </ref>.

==== Ibihugu ====

[[Leta Zunze Ubumwe z'Amerika]] n'[[Ubwongereza]], byavuze ko bihangayikishijwe n'ifatwa ry'uyu muhanzi n'abo bareganwa. [[Leta Zunze Ubumwe z'Amerika|Amerika]] yasabye Leta y'u [[Rwanda]] kugenera Kizito Mihigo na bagenzi be urubanza rw'intabera, kandi mu Rwanda hakubahirizwa uburenganzira bwo gutanga ibitekerezo n'ubw'itangazamakuru <ref name="USA">[http://www.rfi.fr/afrique/20140424-rwanda-washington-preoccupe-vague-arrestations/Rwanda: Washington préoccupé par la vague d'arrestations]
 - [[RFI]] (Mu Gifaransa), 24 Mata 2014 </ref>.

===Urubanza===

Tariki ya 6 [[Ugushyingo]] 2014, nyuma yo gusubikwa inshuro ebyiri, nibwo urubanza rwa Mihigo rwatangiye. Kizito Mihigo yongeye kwemera ibyaha byose ashinjwa, avuga ko abyicuza kandi abisabira imbabazi.<ref name="RTBF">[http://www.rtbf.be/culture/musique/detail_rwanda-accuse-de-terrorisme-le-musicien-kizito-mihigo-plaide-coupable?id=8395801 Rwanda: accusé de "terrorisme", le musicien Kizito Mihigo plaide coupable]
 - [[RTBF]] (Mu Gifaransa), 6 [[Ugushyingo]] 2014 </ref>. Abareganwa na Kizito Mihigo, bose (uko ari batatu) baburanye bahakana ibyo baregwa, ndetse bakavuga ko bakorewe iyicarubozo<ref name="Daily Mail">[http://www.dailymail.co.uk/wires/afp/article-2853028/Rwandan-accused-plotting-against-regime-alleges-torture.html Rwandan accused of plotting against regime alleges torture]
 - [[Daily Mail]] (Mu Cyongereza), 28 Ugushyingo 2014 </ref>.

===Icyifuzo cy'ubushinjacyaha===

Muri uru rubanza, ubushinjacyaha bwasabiye Kizito Mihigo igihano cyo gufungwa burundu.<ref name="bbc"/>

===Icyemezo cy'urukiko===

Tariki ya 27 Gashyantare 2015, urukiko rukuru rwa [[Kigali]] rwakatiye uyu muhanzi igihano cy'imyaka icumi y'igifungo. Rwamuhamije ibyaha byo kugambirira kugirira nabi ubutegetsi, ariko rumukuraho icyaha cy'iterabwoba. <ref name="France24">[http://france24.com/fr/20150228-rwanda-chanteur-populaire-kizito-mihigo-condamne-a-10-ans-prison-genocide-tutsi-hutu-kagame Le chanteur rwandais Kizito Mihigo condamné à 10 ans de prison]
 - [[France 24]] (Mu Gifaransa), 27 Gashyantare 2015 </ref>

==Inyandiko shingiro==
<References/>

==Imbuga zimuvuga==

*[http://www.kizitomihigo.com Urubuga bwite rwa Kizito Mihigo]
*[http://www.kmp.rw Urubuga rwa Fondation KMP]

[[Category: Abahanzi]]
[[Category: Abaririmbyi]]
[[Category: Abagabo]]
[[Category: Abanyarwanda]]
[[Category: Abatutsi]]
[[Category: Umuziki nyarwanda]]
