[[Dosiye:Urutare rwa ngarama.png|thumb|321x321px|Urutare rwa Ngarama<ref>https://www.rwandagorillasafaris.com/blog/urutare-rwa-ngarama.html</ref>]]
Urutare cyangwa se ibare rya Ngarama riherereye mu murenge wa Ngarama, [[Akarere ka Gasabo|Akarere ka Gatsibo]],mu ntara y’iburasirazuba. Mu birometero bikabakaba makumyabiri(20 Km) uvuye ahitwa mu byapa bya Ngarama ku muhanda [[Kigali]]-[[Akarere ka Nyagatare|Nyagatare]].

== Amateka ==
Uru rutare rukabakaba hegitari eshatu, rubitse amateka cyane dore ko uhabona Ikirenge cy’[[Umwami]] [[Ruganzu II Ndoli]],iriba ry’imbwa ze ndetse n’ingoma iri mu rutare uhondaho ibuye bikavuga nk’ingoma. Bigaragaza koko ubwenge n’ubuhangange bw’uwo mwami nkuko bivugwa mu mateka<ref>http://rw.bangmedia.org/2012/04/amateka-y-rwa-ngarama.html#ixzz6xqYGJN6z</ref>. Iyo uhagaze kuri urwo rutare uba witegeye udusozi twa Kimbugu,Kigasha,Kibare na Mpangare ya Gitinda, ndetse n’umusozi wa Gatsibo k’imitoma witiriwe [[Akarere ka Gatsibo]]. Mu mateka havugwa nkaho umwami [[Ruganzu II Ndoli]] yimikiwe avuye Karagwe kwa Karemera uwari umutware waho aho yari yarahungiye.

== Aho ruherereye ==
Uru rutare ruherereye mu ntara y'iburasirazuba, [[Akarere ka Gatsibo]], mu murenge wa Ngarama. Uru rutare rukaba ruherereye mu birometero makumyabiri (20) uvuye aho bita ku byaba bya Ngarama<ref>https://www.rwandagorillasafaris.com/blog/urutare-rwa-ngarama.html</ref>.

== Akamaro ku baturage ==
Bigaragara ko urutare rwa Ngarama,uretse kuba ingobyi y’amateka,n’ikiza nyaburanga  kuko usanga ingero zitandukanye ziba zahatembereye, kubera amahumbezi yaho, nubwiza bubereye ijisho.gikwiye kwitabwaho nkuko n’ahandi hose mu [[Rwanda]] hafite ubwiza nyaburanga hitabwaho. Nta gushidikanya ko biramutse byitaweho, harushaho kwitabwaho, ndetse hakabyazwa n'umusaruro<ref>http://rw.bangmedia.org/2012/04/amateka-y-rwa-ngarama.html#ixzz6xqYGJN6z</ref>.

== Reba kandi ==

# https://www.rwandagorillasafaris.com/blog/urutare-rwa-ngarama.html
# http://rw.bangmedia.org/2012/04/amateka-y-rwa-ngarama.html#ixzz6xqYGJN6z
#https://www.youtube.com/watch?v=O6lK_Cd6Jhs
#https://web.facebook.com/igihe/posts/gatsibo-urutare-rwa-ngarama-ruriho-ibirenge-byumwami-ruganzu-mu-kwitabwahohttpww/41554307852102
[[Ikiciro:Amateka]]
[[Ikiciro:Ubukerarugendo mu Rwanda]]
