[http://www.iprchuye.rp.ac.rw/ IPRC Huye], ishuri rikuru ry’u [[Rwanda]] ry’Imyuga n’ubumenyingiro – Koleji ya Huye, ryahoze ari IPRC y’Amajyepfo iherereye mu [[Intara y'amajyepfo|Ntara y’Amajyepfo]], mu [[Rwanda]], ikaba yaranahoze ari Ishuri Rikuru rya Gisirikare ry’abasirikare b’abofisiye bato “Ecole des Sous-Officiers (ESO)”.<ref>Ex-military school turned into technical college, https://www.newtimes.co.rw/section/read/57616</ref><ref>ecole des sous officiers de butare, <nowiki>https://books.google.rw/books?id=2ZSrZ9Y5zF4C&pg=PA74&lpg=PA74&dq=ecole+des+sous+officiers+de+butare&source=bl&ots=6hBaGkSi6O&sig=ACfU3U0p5-OQh8zqc0DF97VnTzLGnM_YAg&hl=rw&sa=X&ved=2ahUKEwjttMn037vsAhWoy4UKHTZZAco4FBDoATAAegQIBBAC#v=onepage&q=ecole%20des%20sous%20officiers%20de%20butare&f=false</nowiki></ref> Ubu, ni imwe mu ma Koleji arindwi agize [https://rp.ac.rw/index.php?id=2 Rwanda Polytechnic (RP)] , kimwe mu bigo bya [https://mineduc.gov.rw/index.php?id=23 Minisiteri y'Uburezi]. Iri shuri ryashinzwe mu mwaka wa 2012 ku bufatanye bwa [[:en:Ministry_of_Defence_(Rwanda)#cite_note-1|Minisiteri y’Ingabo]] n’iy’[[:en:Ministry_of_Education_(Rwanda)|Uburezi]] mu [[Rwanda]], rikomeza gukorera mu kigo cy’icyahoze ari ishuri rya gisirikare. Kugeza ubu, iri Shuri Rikuru rimaze gusohora abarirangizamo ubugira gatatu  kandi abenshi muri bo bakorera igihugu mu nzego zitandukanye, abandi barikorera<ref>80% by’abarangiza muri IPRC South bahita babona akazi, October 10 2017, <nowiki>https://www.kigalitoday.com/uburezi/ibikorwa-by-uburezi/article/80-by-abarangiza-muri-iprc-south-bahita-babona-akazi</nowiki></ref>.


== '''Amateka''' ==

[[IPRC Huye]] yatangiye ikorera I Kavumu mu [[:en:Southern_Province,_Rwanda|Ntara y’Amjyepfo]] y’u [[Rwanda]], [[akarere ka Nyanza]], Umurenge wa Busasamana.

Mu mwaka wa 2010, [[:en:Ministry_of_Education_(Rwanda)|Minisiteri y’Uburezi]] n’Iy’[[:en:Ministry_of_Defence_(Rwanda)|Ingabo]] zagiranye amasezerano yo gushyiraho Ishuri ry’Imyuga n’Ubumenyingiro mu [[Intara y'amajyepfo|Ntara y’Amajyepfo]] ahahoze Ishuri rikuru rya Gisirikare ryari rizwi nka ESO kuko Kavumu hari hato hadashobora gushyirwa Ishuri rinini nk’iri ryari ririmo kwaguka cyane. [[:en:Ministry_of_Defence_(Rwanda)|Minisiteri y’ingabo]] ni yo yatangiye kurivugurura ariko [https://www.wda.gov.rw/ Ikigo cy’Igihugu gishinzwe guteza imbere Imyuga WDA] kigatanga ibikoresho bimwe na bimwe bikenewe.<ref>Mu yahoze ari ESO ubu hakorera ishuri rikuru ry’imyuga n’ubumenyingiro rizwi nka IPRC South, <nowiki>https://www.igihe.com/amakuru/u-rwanda/article/amateka-ya-jenoside-mu-yahoze-ari-eso-akomeje-kuba-amayobera?url_reload=7</nowiki></ref>

Mu 2012, Ishuri ryimuye icyicaro riva I Kavumu ryerekeza ahahoze ESO mu [[Intara y'amajyepfo|Ntara y’Amajyepfo]], [[Akarere ka Huye]], Umurenge wa Ngoma, Akagari ka Butare, Umudugudu wa Bukinanyana ku muhanda uvuye ku isoko rikuru rya Huye werekeza ku [http://www.chub.rw/index.php?id=2 Bitaro bya Kaminuza bya Butare CHUB].<ref>Higher Learning Institutions located in Butare, <nowiki>http://197.243.22.137/Huye8/fileadmin/templates/amatangazo/AMASHURI_MAKURU.pdf</nowiki></ref> Mu Kuboza 2012, Ishuri ryatangiye kwigisha abanyeshuri nyuma riza gufungurwa ku mugaragaro na Minisitiri w’Uburezi [[:en:Vincent_Biruta|Dr. BIRUTA Vincent]] ari hamwe na Minisitiri w’Ingabo [[:en:James_Kabarebe|Gen. James Kabarebe]], ku wa 27 Kamena 2013.<ref>Integrated Polytechnic Regional College – Huye, <nowiki>https://www.schoolandcollegelistings.com/XX/Unknown/389896337785423/IPRC-Huye</nowiki></ref> <ref>TVET Schools in HUYE District, <nowiki>http://197.243.22.137/Huye8/fileadmin/user_upload/TVT_SCHOOLS.pdf</nowiki></ref>

Intego nyamukuru yo gushinga iri shuri yari iyo kwigisha abana b’abanyarwanda imyuga n’ubumenyingiro kugira ngo babashe gutanga umusanzu wabo mu iterambere n’imibereho myiza y’Igihugu. Icyo gihe, ishuri ryakoraga nk’ishami rya [https://www.wda.gov.rw/ WDA] mu [[Intara y'amajyepfo|Ntara y’Amajyepfo]] kandi rikareberera ibikorwa, birimo n’imyigishirize, by’amashuri y’Imyuga yo mu [[Intara y'amajyepfo|Ntara y’Amajyepfo]].

Muri [[Itsembabwoko ry’u Rwanda ry’1994|Jenoside yakorewe Abatutsi mu Rwanda mu 1994]], muri iri shuri hari abasirikare bivugwa ko bagize uruhare mu iyicwa ry’abatutsi bari mu cyahoze ari Butare harimo n’Umugabekazi w’u [[Rwanda]] [[Rosalie Gicanda]] wishwe ku wa 20 Mata 1994 bitegetswe n’Umusirikare wayoboraga iri shuri.<ref>Dr BIZIMANA Jean Damascène (April 20, 2020), APRIL 20, 1994: THE IMPLEMENTATION OF GENOCIDE PERPETRATED AGAINST TUTSI THROUGHOUT THE COUNTRY, <nowiki>https://cnlg.gov.rw/index.php?id=87&L=0&tx_news_pi1</nowiki>[news]=4124&tx_news_pi1[controller]=News&tx_news_pi1[action]=detail&cHash=e7e29602ca3feb2f827aaed6c518bf34</ref> <ref>International Criminal Tribunal for Rwanda, December 17 2010, p.5. <nowiki>https://unictr.irmct.org/sites/unictr.org/files/case-documents/ictr-00-55c/indictments/fr/101217.pdf</nowiki></ref> <ref>CAPITAINE DES EX-FAR CONDAMNE A MORT POUR GENOCIDE, August 08, 1998, <nowiki>https://www.justiceinfo.net/fr/hirondelle-news/7702-capitaine-des-ex-far-condamne-a-mort-pour-genocide4492.html</nowiki></ref> <ref>Ildéphonse Nizeyimana Sentenced to Life Imprisonment, 19 Jun 2012, <nowiki>https://reliefweb.int/report/rwanda/ild%C3%A9phonse-nizeyimana-sentenced-life-imprisonment</nowiki></ref> <ref>The Prosecutor v. Ildéphonse Nizeyimana, 19 June 2012, <nowiki>http://www.internationalcrimesdatabase.org/Case/131/Nizeyimana/</nowiki></ref><ref>“LET THEM STAND ASIDE FOR US AND LET US WORK”, <nowiki>https://www.hrw.org/reports/1999/rwanda/Geno11-4-02.htm</nowiki></ref>



== '''Amashami''' ==

Kuva iri shuri ryatangira ryishije amasomo y’igihe kinini amara imyaka itatu n’andi y’igihe gito amara umwaka cyangwa amezi atatu. Mu masomo y’igihe kirekire aho urangije atahana impamyabumenyi, hari amashami atandatu: Ikoranabuhanga n’itumanaho (ICT)<ref>ICT Department http://www.iprchuye.rp.ac.rw/index-2.php?page=sub111&&m=ict</ref>, Ikoranabuhanga mu mashanyarazi na Elegitroniki<ref>Electrical and Electronics Engineering http://www.iprchuye.rp.ac.rw/index-2.php?page=sub112&&m=eet</ref>, Ubuhanga mu Bwubatsi<ref>Civil Engineering Department http://www.iprchuye.rp.ac.rw/index-2.php?page=sub113&&m=cect</ref>, Ubuhanga mu gukanika ibikoresho byo mu Nganda<ref>[http://www.iprchuye.rp.ac.rw/index-2.php?page=sub114&&m=mcl Mechanical Engineering Departmment  http://www.iprchuye.rp.ac.rw/index-2.php?page=sub114&&m=mcl]</ref>, Ubuhinzi<ref>[http://www.iprchuye.rp.ac.rw/index-2.php?page=sub116&&m=agr Agricultural Engineering Department http://www.iprchuye.rp.ac.rw/index-2.php?page=sub116&&m=agr]</ref> ndetse n’ubworozi<ref>Veterinary Technology Department http://www.iprchuye.rp.ac.rw/index-2.php?page=sub115&&m=vet</ref>.

Abiga igihe gito na bo biga muri ayo mashami wongeyeho iry’Amahoteri, guteka, kumesa, gukoropa no kwakira abantu dore ko mu [[Rwanda]] ibijyanye n’[[:en:Tourism_in_Rwanda|ubukerarugendo]] ari bimwe mu byo igihugu gishyize imbere, ariko hagafatwamo amasomo amwe n’amwe yabafasha kwihangira imirimo. Aha ni na ho bamwe mu mpunzi ziri mu nkambi mu [[Rwanda]] bagenda bazanwa kwiga imyuga mu rwego rwo kubafasha kwiyumva mu muryango nyarwanda.<ref>E-learning Program for refugees, <nowiki>https://www.unhcr.org/rw/refugee/protection-updates</nowiki></ref>

Ubu hanatangijwe gahunda yo gufasha abasanzwe bafite imyuga bazi ariko batashoboye kuyiga, gukora ibizamini maze utsinze agahabwa Inyemezabumenyi kugira ngo bizamworohere kubona akazi cyangwa gukora kinyamwuga ibyo azabasha kwikorera.

Hari kandi Amashami abiri y’inyongera afasha umunyeshuri gusohoka ashobora kuzahangana ku isoko ry’umurimi: [[Icyongereza]] no [[:en:Entrepreneurship|kwihangira imirimo]] ndetse n’[[:en:Science|amasiyansi]] nk’[[:en:Mathematics|imibare]], [[:en:Physics|ubugenge]] n’[[:en:Chemistry|ubutabire]].


== '''Abarangije''' ==

Kuva mu ntango, [[IPRC Huye]] imaze gusohora ibyiciro bitatu by’abarangije. Bwa mbere mu mwaka wa 2017, harangije 349 barimo abagore 60 n’abagabo 289. Bwa kabiri mu 2018 nyuma gato y’aho hagiriyeho [http://www.rwandapolytechnic.ac.rw/ Ishuri rikuru ry’u Rwanda ry’Imyuga n’Ubumenyingiro RP] ari na ho [[IPRC Huye]] yabaye Koleji, harangije 360 barimo abagore 73 n’abagabo 287.<ref>RP Graduated over 2000 at its 2nd Graduatio, https://www.rp.ac.rw/index.php?id=44&tx_news_pi1%5Bnews%5D=69&tx_news_pi1%5Bday%5D=21&tx_news_pi1%5Bmonth%5D=3&tx_news_pi1%5Byear%5D=2019&cHash=62020252a769e22a2fe50c30e78d23ba</ref> Bwa gatatu ni mu 2019, mu muhango wabereye mu nzu y’imyidagaduro igezweho ya [[:en:Kigali_Arena|Kigali Arena]], harangije 325 barimo abagore 78 n’abagabo 247.<ref>RP holds its 3rd graduation, http://www.iprchuye.rp.ac.rw/viewnews.php?PID=11</ref>



== '''Ubuzima bw’abanyeshuri''' ==

Ubundi yitwa umunyeshuri, umuntu wese wiyandikishije kandi akemererwa kwiga muri iri shuri. Abaryigamo bagira uburenganzira bwo kwishimisha, kugira ubuzima, kwiga, kugira icumbi, gushinga amatsinda ayo ari yose yaba ay’imyemerere, ay’umuco n’ibindi. Gusa, ikoreshwa ry’[[:en:Toxicity|ibiyobyabwenge]] ntiryemewe.<ref>IPRC Huye code of conduct, http://www.iprchuye.rp.ac.rw/image/STUDENT-REGULATIONS-AND-CODE-OF-CONDUCT.pdf</ref>



== '''Imikino''' ==

[[Umukino|Imikino]] muri [[IPRC Huye]] ifatwa nka kimwe mu bituma hatangwa [[:en:Education|uburezi]] bufite iremwe. Ni na yo mpamvu nk’abakozi buri wa gatanu wa buri cyumweru bakorera hamwe [[siporo]] rusange. Ishuri kandi rifite amakipe akomeye mu mikino y’intoki ya [[:en:Basketball|basketball]] na [[:en:Volleyball|Volleyball]] haba mu bagore no mu bagabo. Aya makipe yitabira amarushanwa akomeye mu gihugu nka shamiyona, iry’[[:en:Heroes'_Day|intwari]] n’andi kandi agatahukana intsinzi.<ref>IPRC Huye BBC yigaranzuye The Hoops, itwara igikombe k’irushanwa ry’Intwari 2020, <nowiki>https://www.rwandamagazine.com/imikino/article/iprc-huye-bbc-yigaranzuye-the-hoops-itwara-igikombe-k-irushanwa-ry-intwari-2020</nowiki></ref> <ref>REG BBC, RP-IPRC Huye WBBC lift Basketball National Heroes’ cup, <nowiki>https://en.igihe.com/news/reg-bbc-rp-iprc-huye-wbbc-lift-basketball.html</nowiki></ref>



== '''Guhanga udushya''' ==

[[:en:Research|Ubushakashatsi]] no [[:en:Innovation|guhanga ibishya]] ni imwe mu nkingi za mwamba iri shuri rishingiyeho. Hari Komite ishinzwe kureba uko [[:en:Innovation|ibishya]] bikwiye guhangwa irebererwa n’Umuyobozi mukuru wungirije ushinzwe amasomo n’amahugurwa. Abashya baza kwiga muri iri shuri basabwa nibura kuzarangiza bgize agashya bahanga.<ref>Abatangira muri IPRC-Huye barasabwa guhanga udushya bacyiga, <nowiki>https://www.kigalitoday.com/uburezi/amashuri/article/abatangizi-muri-iprc-huye-barasabwa-guhanga-udushya-bacyiga</nowiki></ref> Ingufu zashyizwemo, zatumye mu mwaka wa 2018 ubwo habaga umuhango wo guha impamyabumenyi abarangije mu [http://www.rwandapolytechnic.ac.rw/ Ishuri rikuru ry’u Rwanda ry’imyuga n’ubumenyingiro] bwa mbere, [[IPRC Huye]] yahawe igihembo cy’uko yabaye indashyikirwa mu [[:en:Innovation|guhanga udushya]] nyuma y’aho abanyeshuri babiri bari bayirangijemo mu [http://www.iprchuye.rp.ac.rw/index-2.php?page=sub112&&m=eet ishami rya Elegitroniki] BISIMWA Seth and MANIRUMVA Frank bakoze imashini irarira ikanaturaga amagi mu buryo bugezweho. <ref>Huye: Abiga muri IPRC South bakoze urugi rufunguzwa imibare y’ibinga-Menya ibindi bakoze, <nowiki>https://www.umubavu.com/amakuru/article/Huye-Abiga-muri-IPRC-South-bakoze-urugi-rufunguzwa-imibare-y-ibinga-Menya-ibindi-bakoze</nowiki></ref>



== '''Ubuyobozi''' ==

Ishuri riyoborwa n’umuyobozi mukuru witwa Principal ukora munsi y’[https://www.newtimes.co.rw/section/read/229822 Umuyobozi mukuru] wa [http://www.rwandapolytechnic.ac.rw/ RP] ndetse na Minisitiri w’Uburezi. Uyu muyobozi yungirizwa n’abandi babiri, ushinzwe amasomo n’amahungurwa n’undi ushinzwe imirimo rusange ureberera cyane abakora mu ishami ry’imari, ry’imyubakire n’ibikorwaremezo n’iry’imibereho y’abanyeshuri.<ref>Law establishing RP and IPRCs, http://www.iprchuye.rp.ac.rw/admin/uploads/documents/OG+N0+07+of+12-02-2018f+f+pdf.pdf</ref> Kuva ishuri ryatangira ryayobowe na [http://www.iprchuye.rp.ac.rw/index-2.php?page=sub1&&m=ab Majoro Dogiteri TWABAGIRA Barnabe].


== '''IPRC Huye n’Icyorezo cya Koronavirusi''' ==

Kuva muri werurwe 2020, ubwo hagaragaraga umurwayi wa mbere wa [[Icyorezo cya COVID-19 mu Rwanda|Koronavirusi]] mu [[Rwanda]], Iri shuri kimwe n’andi yo mu gihugu ryahise rifunga imiryango, abanyeshuri n’abarimu barataha ariko amasomo akomeza gutangwa binyuze kuri murandasi.<ref>RP E-learning platform, <nowiki>https://elearning.rp.ac.rw/course/index.php?categoryid=6</nowiki></ref> Mu kwezi k’Ukwakira tariki ya 19 mu mwaka wa 2020, ni bwo imiryango yongeye gufungurwa ariko habanza gusubukura amasomo ku biga mu mwaka wa gatatu urangiza, abandi bakazagenda bakurikiraho mu byiciro.<ref>Announcement for IPRCs re-opening, http://www.iprchuye.rp.ac.rw/admin/uploads/documents/Announcement%20for%20RP-IPRCs%20REOPENING.pdf</ref>
 


== '''Imiyoboro''' ==

[[Category:Rwanda]]

<references />Reba

IPRC Huye website, http://www.iprchuye.rp.ac.rw/ 

Rwanda Polytechnic Website, https://rp.ac.rw/index.php?id=2

Workforce Development Authority Website, https://www.wda.gov.rw/

Rwanda Ministry of Education website, https://mineduc.gov.rw/index.php?id=23
[[Category:Uburezi]]
[[Category:Kaminuza]]
[[Category:Afurika]]
