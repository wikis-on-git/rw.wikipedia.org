
{{Infobox musical artist|name=Butera Knowless|image=Knowles Butera.jpg|background=solo_singer|birth_name=Jeanne d’Arc Ingabire Butera|birth_date={{birth-date and age|2 October 1990}}|birth_place=[[Ruhango District]]|origin=[[Rwanda]]|genre=*[[R&B]]
*[[Afrobeats]]|instrument=Vocals|occupation=Singer|Labels=Kina Music|Years_active=2011 - present|Associated_acts=*[[Bruce Melodie]]|website={{url|https://www.instagram.com/buteraknowless}}}}
Knowless ('''Jeanne d'Arc Ingabire Butera''' yavutse ku ya 2 Ukwakira 1990) ni umuririmbyi w' umunyarwandakazi. Butera yanditse indirimbo nyinshi. Indirimbo ze zibanda ku nsanganyamatsiko nk'imibanire m'urukundo, ibibazo bya sosiyete n'ubuzima bwa buri munsi. 

== Amateka ==

=== Amavu n'Amavuko ===
Jeanne d'Arc Ingabire Butera  yavukiye mu [[Akarere ka Ruhango|Karere ka Ruhango]] ku ya 1 Ukwakira 1990, umwana w'ikinege wa Jean-Marie Vianney Butera na Marie Claire Uyambaje, bombi bakaba barapfuye. Nyina yahoze ari umuririmbyi  muri korari y'itorero ry'Abadiventisti b'umunsi wa Karindwi . Butera yize amashuri abanza muri ESCAF i Nyamirambo, ayisumbuye ayiga kwishuri ryisumbuye rya APARUDE i Ruhango n’ishuri ryisumbuye rya APACE i [[Kigali]] yize ubumenyi bwa mudasobwa n’icungamutungo. yaririmbye muri korari akiga mu mashuli yisumbuye. Mu mwaka wa 2012, yatangiye kwiga kaminuza mwishuli rikuru rya Kigali ry'ubumenyi n'ikoranabuhanga KIST . 

Muri 2019, yarangije muri kaminuza ya gikirisitu ya Oklahoma ahakura impamyabumenyi yisumbuye . Numubyeyi kumwana umwe witwa Or.

=== Umwuga wa muzika ===
Knowless yashyize ahagaragara alubumu ye ya mbere, ''Komeza'', mu Kuboza 2011.  Album ye ya kabiri, ''Uwo Ndiwe'', yasohotse muri Werurwe 2013.  Knowless akorana na  Kina Muzika. 

yagiye akora ibitaramo mu Rwanda no mu bihugu duturanye, harimo na Uganda, kandi akorana n'abahanzi benshi, barimo Abanyarwanda Danny, Paccy, Ciney, Jay Polly, Kamichi na Urban Boyz, n'itsinda rya Vampos. Yavuze ko umuhanzi w'umunyarwandakazi  Cecile Kayirebwa hamwe n’umuririmbyi  w’umunyamerika R&B Brandy Norwood aribo kitegererezo kuri we. 

== Ibihembo ==
Knowless yatsindiye igihembo cy "Umuhanzi mushya mwiza" mu marushanwa ya Salax Awards 2010.  Muri Kanama 2013, yegukanye umwanya wa gatatu mu marushanwa ngarukamwaka ya Primus Guma Guma Super Star, yabereye kuri Stade Amahoro .  Muri Werurwe 2013 yatsindiye igihembo cye cya kabiri cya Salax, kuri iyi nshuro mu cyiciro cy "Umuhanzi w’umugore mwiza". 

Muri 2013, Knowless yari umwe mu bahanzi batatu baririmbye  mu birori by "Umunsi w’u Rwanda" wabereye i Londres.  muri 2015, Knowless Butera yatsindiye Primus Gumma Gumma Superstar Edition ya 5, kandi niwe mugore wambere wegukanye amarushanwa nkaya

== Reba ==
{{Reflist}}
[[Category:Abaririmyi babanyarwanda]]
[[Category:Akarere ka ruhango]]
