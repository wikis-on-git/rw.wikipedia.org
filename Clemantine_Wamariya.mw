[[Dosiye:Everyone a Humanitarian Launch Night.jpg|thumb|Clemantine Wamariya 2016]]
'''Clemantine Wamariya''' (wavutse 1988) <ref>http://www.rfi.fr/emission/20190119-wamariya-clemantine-rwandaise-fille-sourire-perles-weil-elizabeth</ref> ni umwanditsi [[Rwanda|w’umunyarwanda]] ariko utuye muri [[Amerika]], akaba n’umuntu uharanira uburenganzira bwa muntu cyane. <ref name="NPR">https://www.npr.org/sections/goatsandsoda/2019/04/19/714652428/she-fled-rwanda-to-survive-but-does-not-like-the-words-refugee-or-genocide?t=1562329786243</ref>

Yavukiye mu muryango usanzwe  i [[Kigali]] n'ababyeyi be afite imyaka itandatu kubera [[Itsembabwoko ry’u Rwanda ry’1994|Jenoside]] yakorewe abatutsi mu [[Rwanda]], Yahungiye kwa nyirakuru mu majyepfo y’igihugu ariko ahatirwa kongera guhunga igihe jenoside yibasiraga umuryango wabo ikica nyirakuru. Yahunze igihugu amara imyaka itari mike azenguruka [[Afurika]] mbere yo guhabwa viza y'impunzi [[Leta Zunze Ubumwe z’Amerika|muri Amerika]]<ref>https://yaledailynews.com/blog/2010/09/09/rwandan-refugee-reaches-out/</ref><ref>https://re-publica.com/en/member/9588</ref> .

Yatuye hamwe n'umuryango we  mu gace ka Chicago maze atangira amashuri afite imyaka cumi n'itatu. Yamenyekanye ku rwego mpuzamahanga mu 2006 binyuze kuri ''Oprah Winfrey Show ubwo yahuraga'' bitunguranye n'ababyeyi be. Amaze kurangiza muri kaminuza ya Yale, yakomeje umwuga wo kuvuga mu ruhame harimo ibiganiro bya TED . Muri 2018, yasohoye igitabo kivuga ibyamubayeho, yise ''The Girl Who Smiled Beads''. Niwe wahawe igihembo cya Alex Awards 2019<ref>https://newtriernews.org/features/2019/05/23/interview-with-08-grad-clemantine-wamariya/</ref>.

== Ubuzima bwe muri make ==
[[Dosiye:-rp17 - Tag 3 (34570805655).jpg|thumb|Clemantine Wamariya 2017]]
Wamariya yavukiye kandi akurira i [[Kigali]], umurwa mukuru w'u [[Rwanda]]. Se yari umucuruzi mu bucuruzi bwa tagisi naho nyina yari umuhinzi ahinga imbuto n'indabyo murugo. <ref name="Guardian">https://www.theguardian.com/lifeandstyle/2018/apr/28/i-was-reunited-with-my-long-lost-family-on-oprah</ref>

[[Itsembabwoko ry’u Rwanda ry’1994|Itsembabwoko ryakorewe abatutsi mu Rwanda]] ryatangiye muri Mata 1994, igihe Wamariya yari afite imyaka itandatu. Umuryango watangiye kumva urusaku rwinshi rwatewe n’amasasu, murumuna we Pudi avuga ko ari inkuba, basanga abaturanyi babo badahari. Nyina wa Wamariya amaze kumenya akaga kari kuba, yamwohereje hamwe na mushiki we, Claire, mu [[Intara y'amajyepfo|majyepfo y’igihugu]] kugira ngo babane mu isambu ya nyirakuru. Ariko ibyo nabyo ntibyari bifite umutekano, kandi umuryango wibasiwe bikomeye. Igihe abajenosideri bakomanga ku rugi, we na Claire babwiwe na nyirakuru guhunga. Mu guhunga nijoro no kwihisha ku manywa, barokotse bigoranye, bashoboye guhunga igihugu bahinduka impunzi. Benshi mubavandimwe be, harimo na nyirakuru, barishwe. 

Ahantu hambere umutekano bawusanze ni mu nkambi yimpunzi mu [[Uburundi|Burundi]], ariko ntibashoboye gutura ahantu hamwe igihe kirekire. ihohoterwa rikorerwa mu nkambi no gushaka ahantu hari itera imbere byatumye bakomeza kwimuka  bivuze ko bamaze imyaka myinshi bakora ingendo hagati y'inkambi. <ref>https://www.nytimes.com/2018/05/07/books/review/clemantine-wamariya-girl-who-smiled-beads.html</ref> Mu myaka itandatu yakurikiyeho bavuye mu [[Burundi]] bimukira muri Zayire, [[Tanzaniya]], [[Malawi]], [[Mozambike]], amaherezo baza kugera [[Afurika y’Epfo|muri Afurika y'Epfo]] .  Kuva aho, mu 2000, we numuvandimwe we basabye Umuryango mpuzamahanga ushinzwe abimukira kubaha ubufasha, <ref name="WomenForWomen">https://www.womenforwomen.org/about/our-team/clemantine-wamariya</ref> bahabwa viza y'impunzi muri [[Amerika]]. Batuye hamwe n'umuryango mu nkengero za Chicago muri Kenilworth . <ref>https://modernluxury.com/san-francisco/story/story-the-broken</ref>

== Umwuga ==

=== Kugaragara kuri ''Oprah Winfrey Show'' ===
[[Dosiye:Everyone a Humanitarian Launch Night - 31234537090.jpg|thumb|Clemantine Wamariya 2016]]
Wamariya yamenyekanye bwa mbere kurwego mpuzamahanaga ubwo yagaragaraga kuri ''Oprah Winfrey Show'' mu 2006, akiri umunyeshuri muri New Trier. Hamwe na mushiki we Claire, bamusabye kuzagaragara kuri iki kiganiro kugira ngo baganire ku byamubayeho mu gihe cya [[Itsembabwoko ry’u Rwanda ry’1994|jenoside yakorewe abatutsi]] mu [[Rwanda]]. Ariko we numuvandimwe we  batabizi, Winfrey yari yateguye guhura bitunguranye n'ababyeyi babo. Se na nyina bombi barokotse [[Itsembabwoko ry’u Rwanda ry’1994|jenoside]],Wamariya yari yaravuganye na bo kuri telefoni, ariko yari amaze imyaka cumi n'ibiri atabonana nabo imbonankubone. Abatunganya iki kiganiro bateguye ingendo z'ababyeyi bava muri [[Afurika]] no guhura kwabo kuri tereviziyo.  Wamariya yatumiwe nk'umushyitsi mu gitaramo cya ''Oprah'' inshuro eshatu mu myaka yakurikiyeho, kandi uko yagaragaye muri iki kiganiro byatumye yamamaye ku rwego mpuzamahanga. <ref>https://inside.tru.ca/2014/03/11/q-a-with-clemantine-wamariya/</ref>
[[Dosiye:-rp17 - Tag 3 (33728174294).jpg|thumb|Clemantine Wamariya 2017]]
Wamariya yashishikajwe no kuvugira mu ruhame mu gihe cy'ishuri, kuko yabwiraga abanyeshuri ibyamubayeho. <ref>https://medium.com/@clemantine1/ten-years-ago-i-unintentionally-set-myself-on-the-path-to-a-career-in-public-speaking-i-began-in-7241a666d740</ref> Amaze kugaragara kuri ''Oprah'', abategura ibirori, cyane cyane mu nzego z’ubutabazi, baramutumiraga ngo avuge uko byagenze. <ref name="WP">https://www.washingtonpost.com/entertainment/books/a-moment-on-oprah-made-her-a-human-rights-symbol-she-wants-to-be-more-than-that/2018/04/18/f394dd0c-3d98-11e8-a7d1-e4efec6389f0_story.html</ref> Mubikorwa bye harimo ikiganiro cya TED, cyiswe ''War and What Comes After'', <ref>https://www.ted.com/talks/clemantine_wamariya_war_and_what_comes_after?language=en</ref> 

Amaze kugaragara kuri ''Oprah'', kandi mu gihe yari umunyeshuri i Yale, Wamariya yakoraga ibiganiro byo kuvuga muri [[Amerika]]  mu nzu ndangamurage y’Urwibutso rwa Holocaust muri Amerika (USHMM). Mu rwego rwo kubimenya, ndetse n’akazi yakoranye n’imiryango y’impunzi i Yale no muri New Haven, muri leta ya Connecticut, yagizwe umuyobozi wa USHMM na Perezida [[Barack Obama]] . <ref>https://www.ushmm.org/information/press/press-releases/president-obama-appoints-five-members-to-united-states-holocaust-memorial-c</ref> Yongeye gushyirwaho manda ya kabiri yimyaka itanu muri 2016. <ref>https://www.clemantine.org/bio</ref>

=== Umwanditsi ===
Amaze kurangiza icyiciro cye muri Yale Wamariya yimukiye i San Francisco, yahuye n'umunyamakuru ''wa New York Times'' Elizabeth Weil, wari utuye mu gace kamwe. Yabwiye Weil ibyamubayeho, maze bombi batangira gutegura icyegeranyo kirekire bamaranye imyaka ibiri bagikoraho, cyasohotse muri 2018<ref>https://www.kirkusreviews.com/features/clemantine-wamariya/</ref>. Umutwe w'igitabo ni ''The Girl Who Smiled Beads'' ; ibi bivuga inkuru yabwiwe na nyirasenge akiri umwana. <ref>https://www.penguinrandomhouse.com/books/539103/the-girl-who-smiled-beads-by-clemantine-wamariya-and-elizabeth-weil/9780451495334/</ref>

== Amashakiro ==

[[Ikiciro:Umwanditsi]]
[[Ikiciro:Umunyarwandakazi]]
