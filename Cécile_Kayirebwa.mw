'''Cécile Kayirebwa''' (yavutse kuwa 22 Ukwakira 1946) ni Umwanditsi, umusizi, n'umuririmbyikazi w'[[umunyarwanda]].

== Ubuzima bwe ==
'''Cecile Kayirebwa''' ni umuvukarwanda wa mbere werekanyeko [[umuziki]] utazanywe mu [[Rwanda]] n’abazungu. Yamenyekanishije ubwiza bw’umuziki gakondo w’u Rwanda mu mahanga kandi kugeza n’ubu ntawe uramuhiga, Ariganwa ariko ntarashyikirwa.

Cécile Kayirebwa yavutse muri 1946 I [[Kigali]]. Kuri iki gihe,abantu bari babayeho mu mahoro nubwo u Rwanda rwari ku ngoyi y’umukoloni. Se yayoboraga chorale ya paroisse akanigisha abana be indirimbo mu kinyarwanda n’ikilatini. Ageze muri secondaire yabaye umwe mu bashinze ''Rwandan Song and Dance Circle'' ; Ni bwo yatangiye kuririmba indirimbo gakondo atangira no guhimba ize bwite yishimisha, azitura inshuti ze cyangwa azinyujije kuri [[Radio Rwanda]].

Akazi ke nka ''assistante sociale'' katumye ahura n’abantu bo mu bice bitandukanye by’igihugu n’ubwiza bw’umuco gakondo n’ubuvanganzo bitandukanye. Yatangiye gukorana n’[[abaririmbyi]] n’abacuranzi cyane cyane ab’inanga. Nk’umuntu ujijutse, yatangiye kubona ko umuziki gakondo nyarwanda ushobora kuzatakaza agaciro, afata icyemezo cyo kuwuteza imbere no kuwumenyekanisha hose utarazimira.

*[[1973]] : Ibintu byatangiye kumera nabi mu gihugu Cécile n’umugabo we bahungira mu Bubiligi aho akiri kugeza n’ubu ; kubona impapuro z’icumbi (les papiers de séjour) ntibyamworoheye. Yanahuye n’ivangura (''racisme'') ;
*Hagati ya [[1975]] na [[1980]], yashinze itorero Inyange ryari rigizwe n’abagabo n’abagore. Nibwo twavuga ko yatangiye gutekereza ku kuririmba nk’umwuga ;
*Muri [[1981]] nibwo yasohoye cassette ya mbere yari yarakorewe mu Bubiligi. Iyi yaje gukurikirwa n’izindi muri [[1983]] na [[1986]];
*Hagati aho ariko muri [[1983]] yari yaratangiye kwiga ibyerekeye n’umuziko gakondo wa kinyarwanda muri Musée Royal d’ Afrique Centrale (Tervuren) ; naho muri 1984 yatangiye gukorana na groupe Bula Sangoma kugeza na n’ubu ;
*[[1986]] ; yakinnye muri film ‘’Umulisa’’
*Muri [[1987]] yazenguritse u Rwanda na Uganda ari kumwe na Orchestre Ingeli yitabira n’ibirori byo kwibuka Umwami Mutara III Rudahigwa byari byateguwe n’abanyarwanda babaga mu Busuwisi ;
*[[1988]]: yumvise ko nyina arwaye cyane ahita agaruka mu Rwanda ariko atinzwa mu nzira bituma asanga umukecuru yarangije kuvamo umwuka ;
*Mu [[1990]] yasohoye cassette ye ya kane ’’Ubumanzi ‘’ yakunzwe bitangaje, anakora tournée y’amezi ane anakora ibitaramo byo gufasha imfubyi n’abarwaye SIDA ;
*Muri [[1994]] nibwo yasohoye album ya nyayo yitwa ‘’Rwanda’’ mu nzu yitwa Globestyle yari ikubiyemo zimwe mu ndirimbo za cassette zabanje ; 

N’ubwo yakoze iki gikorwa kitoroshye ariko yababajwe cyane n'ubwicanyi bwabaye mu Rwanda aho Interahamwe zicaga abatutsi n'abahutu bashira mu gaciro mugihe FPR-Inkotanyi zari zatangije intambara yo kubohoza i gihugu. Kayirebwa nawe yatakaje abantu benshi yari azi. Ikindi ni uko muri iyi album yaririmbaga ubwiza bw’u Rwanda nk’igihugu abana bacyo bagomba kwitangira no kubanamo mu mahoro. Muri iyi album harimo indirimbo nka Rwanamiza,Tarihinda,Kana,Inkindi,Mundeke Mbaririmbire,Urusamaza,Rubyiruko,Umulisa,Cyusa,Ndare na Umunezero.

Nyuma ya 1994 cecile Kayirebwa yagaragaye nk'umuntu waririmbaga indirimbo zikurura amacakubiri mu banyarwanda. Izo ndirimbo zirimo amarenga acibwa aganisha mu kunnyega abahutu bivanze n'agasuzuguro no kurata abatutsi mu buryo bwuzuyemo ubwishongozi n'ubwirasi. Zimwe muri izo ndirimbo harimo "Inzovu", "Ubumanzi", "Ngire nte?" na Mpore wararaye".

Umuco w'ivangura wakomeje kuranga Kayirebwa, watumye mu itorero rye hatarangwamo umuhutu n'umwe.

Ikindi cyavuzwe kuri Kayirebwa ni ugucuruza abangavu b'abanyarwanda mu bihugu by'i Burayi bagakoreshwa nk'indaya. Ibi byatumye abanyarwanda benshi bamuzinukwa, bigera aho mu mwaka wa 2012, byandikwa ko ari kwanduranya mu zabukuru, aho yaregaga ibitangazamakuru byo mu Rwanda ko ngo bicuranga indirimbo ze batamwishyuye. <ref>[http://www.ireme.net/habayeho-gutsindagurana-hagati-yumuhanzi-kayirebwa-namaradiyo-yajyanye-mu-nkiko/]</ref>

Muri ayo mahari, Kayirebwa yanarezemo isosiyeti ya RwandaAir ko ngo icuranga indirimbo ze nta ruhushya mu ngendo z'indege zayo zerekeza muri Nigeria. <ref>[http://www.rwandan-flyer.com/blog/lire-article-417104-9776674-after_rwandans_medias__the_rwanda_singer_cecile_ka.html]</ref>

*[[1998]]: yitabiriye “Fespad” ya mbere i Kigali
*[[1999]]: yitabiriye “Robben Island Event” I Cap muri Afurika y’epfo.
*[[2001]]: yitabiriye « Holocaust Memorial Event » i London anasohora “Rwanda Rugali”
*[[2002]]: yasohoye album ye ya 2 “Amahoro” ahita anakora tournée muri Amerika ya ruguru (USA, Canada);
*[[2005]]: yasohoye CD,”Ibihozo’’
*[[2006]]: Yaririmbye soundtrack ya film “Shooting Dogs” mu muziki wahimbwe na Dario Marianelli.

== Notes == 
<references/>  

== Imiyoboro ==
*http://www.africanmusiciansprofiles.com/CecileKayirebwa.htm <font color="grey">(mu cyongereza)</font>

[[Category:Abaririmbyi]]  
[[Category:Abagore]]
