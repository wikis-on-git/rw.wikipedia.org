[[File:NyagatareDist.png|thumb|250px|<font color="grey">Ikarita y’Akarere ka Nyagatare</font>]]

'''Akarere ka Nyagatare''' ni kamwe mu Turere 7 tugize [[Intara y’Iburasirazuba]]. Igabanwemwo Imirenge 14, Utugari 106 n’Imidugudu 603. Akarere kari k’ubuso bwa 1.741 [[kilometero kare]], Akarere ka Nyagatare gahana imbibe n’igihugu cya [[Uganda]] mu majyaruguru, [[Tanzaniya]] iri iburasirazuba, mu majyepfo hari [[Akarere ka Gatsibo]], m’uburengerazuba hakaba [[Akarere ka Gicumbi]].

== Imiterere y’ubutaka ==

Akarere ka Nyagatare kagizwe muri rusange n’imisozi migufi, usanga ahanini ifite ubutaka budatoshye kubera igihe kirekire cy’izuba rihera muri Kamena kugera kugera mu KUboza.

Akarere ka Nyagatare gaherere mu bibaya bifite ubutumburuke bugera kuri metero 1513,5. Iyo miterere y’ubutaka ikaba ijyanye cyane n'ihingwa rya kijyambere, bikorohera nabahingisha amashini cyangwa ibimasa.

== Imiterere y’ikirere ==

Akarere ka Nyagatare kagira imvura nkeya, kakagira n’ubushyuhe. Kagizwe n’ibihe bibiri: igihe cyambere n’igihe kirerekire cy’izuba gifata amezi 3 kugera kuri 5, icyo gihe gifite ibipimo by’ubushyuhe buri hagati ya 25,3°C na 27,7°C.

Iboneka ry’imvura rirahindagurika buri mwaka, ibipimo by’imvura biri hasi cyane nukuvuga ko bingana na (827mm/ku mwaka), ibi ibipimo ntabwo bihagije cyanek’ubuhinzi n’ubworozi.

== Imitere y’inzuzi n'imigezi ==

Akarere ka Nyagatare gafite imiyobora mike y’amazi. Usibye umugezi wa Muvumba unyura mu Karere ka Nagatare, imigezi y’Akagera n’umuyanja byo bigize imbibe n’ibihugu nka [[Tanzaniya]] n’[[Ubugande]]. Ibyo bikaba bituma ntawundi mugezi abaturage bashobora kwifashisha mu buhinzi n’ubworozi. Hari n’utundi tugezi duto nka: Nyiragahaya, Kayihenda, Karuruma,Nayagasharara na Kaborogota. Kubera ibura ry’imigezi n’inzuzi,kubera ibura ry’imiyoboro y’amazi bitera ikibazo cy’ibura ry’amazi kubaturage n’amatungo.

== [[Ibimera]] n’[[inyamaswa]] ==

Akarere ka Nyagatare kagizwe n’igice kinini cya [[parike y’Akagera]], aho tusangamo umubare w’inyamaswa nk’[[imbogo]], [[impala]] n’izindi. Tuhasanga kandi n’ubwoko bw’inyoni zitandukanye, Akarere gafite kandi n’utundi tunyamaswa, nk’inkende, ingurube z’ishyamba, n’izindi. Mu mugezi wa Muvumba, ho habamo imvubu, kuberako pariki idazitiye, hari igihe inyamaswa ziza kwangiza imirima y’abaturage. Akarere ka Nyagatare gafite ibimera bitandukanye bishobora no kugirira akamaro.

== Imiyoboro ==
{{Reflist}}
*[http://www.nyagatare.gov.rw/index.php?option=com_content&view=frontpage&Itemid=1&lang=rw www.nyagatare.gov.rw]

[[Category:Akarere ka Nyagatare| ]]
