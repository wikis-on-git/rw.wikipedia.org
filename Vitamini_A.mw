'''Vitamini A''' cyangwa '''Vitamine A'''

''Aho ikomoka'' : ikomoka mu mboga rwatsi, [[karoti]], [[igi]], [[epinari]], [[ibijumba]], [[amashu]], umutonore w’ibishyimbo n’urunyogwe, inyanya n’ibindi.

''Ingorane zibaho iyo yabuze'' : kutabona neza cyane cyane nijoro, amaso atukuye, kumagara uruhu no kururwara, koroha kw’agahu gatwikira amenyo (''émail'') n’inshinya, kubura ipfa ryo kurya, gukora nabi kw’imvubura ya tiroyide n’umwijima, kubura igikuriro, tubibutse kandi ko irinda [[kanseri]]. Uwayibuze bimutera gukira biruhanije iyo akomeretse, kwandura indwara vuba, kuba yarwara za calculs (imisenyi mu miheha y’impyiko, mu ruhago no mu gasabo k’indurwe y’umwijima).


[[Category:Vitamini]]
