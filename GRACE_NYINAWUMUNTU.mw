'''Nyinawumuntu Grace''' ni umwe mubategarugori  bafite amateka akomeye mu mupira w'amaguru mu [[Rwanda]], kuko yabaye umutoza wa mbere mu [[Rwanda]] w'[[umugore]] wabonye ibyangombwa byemewe mu 2008 ndetse yabaye n'umugore wa mbere wabonye ibyangobwa byogutoza byemeye,  yanabaye umusifuzi mpuzamahanga muri 2004. kuri ubu ni umutoza ushinzwe tekinique mu irerero rya [https://www.psg.fr/ Paris Saint Germain (PSG)] riri mu [[Rwanda]].<ref>https://www.isimbi.rw/siporo/article/nyinawumuntu-grace-yongeye-kugirwa-umutoza-w-ikipe-y-igihugu</ref> 

=== UBUZIMA BWITE ===
'''Grace Nyinawumuntu''' yavukiye mu [[akarere ka Kayonza]], mu [[Intara y’Iburasirazuba|Intara y'iburasirazuba]]. Yakuze ari imfubyi nyuma yaho ababyeyi be bitabye Imana bazize [[Jenoside mu Rwanda|Jenocide]] yakorewe Abatutsi mu 1994. Yakuze akunda gukina umupira w'amaguru akiri muto kuko yatangiye afite imyaka 10.

==== AMASHURI YIZE N'IBYO YAKOZE ====
NYINAWUMUNTU Grace amashuri yisumbuye yakinnye mu ikipe y'ikigo ya [[Lycée de Kigali|Lycee de Kigali]]. arangije amashuri yakinnye mu ikipe yabayeho bwa mbere mu mu pira w'amaguru mu bagore y'Urumuri FC. Avuye muri iyo kipe yakiniye Akarere ka [[Nyamirambo]] kacyiriko mu mwaka wa 2002.Nyuma habayeho gutoranya abakinnyi bo mu [[Umujyi wa Kigali|umujyi wa kigali]] hashyirwaho ikipe y'[[Kigali|umujyi wa Kigali]]".Iyo kipe nayo Nyinawumuntu yari mu bakinnyi bayigize, Nyinawumuntu yaje nogukina mu ikipe y'[[amavubi]] yabagore.<ref>https://www.igihe.com/imikino/football/article/nyinawumuntu-wirukanwe-muri-as-kigali-azakomeza-gutoza-amavubi?fbclid=IwAR118Z-lKp7vhUMkjKevl1c5MDSe_bxfDpVwhmR70Les7-giBgic78lwGjI</ref>

Nyinawumuntu Grace yakomereje muri [https://ce.ur.ac.rw/ Kaminuza ya KIE (kigali institute of education)], aho yakurikiye ibijyanye na [[Siporo]]. Ubwo yari muri Kaminuza yaje kugira ikibazo cyo kuvunika mu ivi mu mwaka wa 2004, yabonye atakomeza gukina [[Umupira w’amaguru|umupira w'amaguru]] atangira kwimenyereza gusifura [[Umupira w’amaguru|umupira w'amaguru]] aho yasifuye imyaka itatu ahita atangira gutoza amakipe y'abagore.

Yinjiye mu byo gutoza arangije Kaminuza mu bijyanye na Siporo mu mwaka wa 2007 urangira, ubwo yari arangije amahugurwa mubyo gutoza. Yatoje amakipe akomeye mu [[Rwanda]], aho yatoje ikipe ya [[:en:AS_Kigali_FC|A.S de Kigali FC]] y'abagore ndetse n'[[amavubi]] y'abagore. Yagiye afasha abandi bagore abigisha cyane cyane ibyerecyeranye no gutoza. Muri 2003 Nyinawumuntu Grace yahawe igihembo bya '''DIVA Africa''' kubwo uruhare yagize mu guteza imbere umupira w'abagore mu [[Rwanda]]. Grace ubu ni umugore wubatse urugo, aho ari umuyobozi ndetse n'umutoza ushinzwe tekinike mu irerero rya [https://www.psg.fr/ Paris Saint Germain] ribarizwa mu [[Rwanda]]  .<ref>http://agasaro.com/spip.php?article2007</ref>

===== AMASHAKIRO =====
