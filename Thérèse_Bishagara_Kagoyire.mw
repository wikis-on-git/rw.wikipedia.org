'''Thérèse Bishagara Kagoyire''' yavukiye mu Rwanda kuwa 25 Ukuboza 1952 yitabye imana kuwa  Mbere tariki 08 Nyakanga 2019. Yari yaratorewe guhagararira Intara y’uburengeerazuba mu nteko ishingamategeko .Yari afite impamyabumenyi y’icyiciro cya kabiri cya Kaminuza mu bijyanye n’ibinyabuzima (Molecular Biology Sciences).

== IMIRIMO YAKOZE ==
Yayoboye itsinda ry’ubushakashatsi muri PNLS/CNLS HIV/AIDS Center mu 1995-1996, yabaye umuyobozi wa KHI ('''Kigali Health Institute muri 1996-2004'''); umwarimu udahoraho mu yahoze ari Kaminuza Nkuru y’u Rwanda (NUR) mu 1999-2003. Hagati ya 2008-2011 yabaye umuyobozi ku rwego rw’igihugu w’umuryango '''JHPIEGO /MCHIP''' ushamikiye kuri '''Johns Hopkins University (USAID'''), umujyanama mu bya tekiniki muri gahunda ya PSI mu 2005-2006.

Mu 2006 kandi yabaye umujyanama mu bya tekiniki muri Save the Children-UK, aba Perezida wa Profemmes Twese -Hamwe na COCAFEM /Great Lakes (2007-2011).

Yabaye mu nama y’ubutegetsi y’icyari ikigega gishinzwe gutera inkunga ibikorwa by’iterambere mu nzego z’ibanze cyaje guhinduka Ikigo gishinzwe iterambere mu nzego z’ibanze (LODA) mu 2007-2011. Yari umwe kandi mu bagize inama y’ubugetsi ya ASSETIF (Association d’Execution des travaux d’interet public) mu 2008-2011.

Mu 2007-2011 yabaye umwe mu bagize inama y’ubutegetsi ya Kaminuza yigenga ya Kigali (ULK), yari umwe mu bashinze akaba no mu nama y’ubutegetsi ya FAWE Rwanda, kuva mu 1997. Kuva mu 2008-2011 kandi yabaye umwe mu bagize inama y’ubutegetsi ya White Ribbon Alliance igamije kurengera ubuzima bw’abagore n’abana.

Kuva mu Ukwakira kugeza ubwo yitabaga Imana, Senateri Bishagara yari umwe mu bagize Inteko Ishinga Amategeko, Umutwe wa Sena, aho yari umwe mu bagize Komisiyo y’Ububanyi n’Amahanga, Ubutwererane n’Umutekano.

Senateri Bishagara Kagoyire Therese yitabye Imana ku wa Mbere taliki ya 8 Nyakanga 2019, aguye mu bitaro bya John Hopkins biri muri Baltimore mu Mujyi wa Maryland muri Leta zunze Ubumwe za Amerika aho yivurizaga.

== AMASHAKIRO ==
<references />
[https://www.newtimes.co.rw/news/senator-kagoyire-farewell https://www.newtimes.co.rw/news/senator-kago]

https://www.kigalitoday.com/amakuru/amakuru-mu-rwanda/article/senateri-bishagara-kagoyire-therese-yitabye-imana[https://www.newtimes.co.rw/news/senator-kagoyire-farewell yire-farewell]

https://teradignews.rw/senateri-bishagara-kagoyire-therese-witabye-imana-ni-muntu-ki/

https://en.wikipedia.org/wiki/Second_legislature_of_the_Rwandan_Senate
