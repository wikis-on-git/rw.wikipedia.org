[[Dosiye:Urukwavu.gif|thumb|Urukwavu]]
'''Urukwavu''' ni itungo rigufi ryororoka cyane kandi vuba, ntirucuranwa n’abantu ibiryo kuko rushobora gutungwa n’ibyatsi, byaba bibisi cyangwa byumye. Ubworozi bw’inkwavu<ref>http://www.ehinga.org/kin/livestocks/rabbit</ref> bya kijyambere bworoshye kubukora ndetse buba bwiza cyane kubafite amikoro make n’intege nke.Ubworozi bw’inkwavu bufite agaciro mu mibereho y’abanyarwanda kuko butanga umusaruro uhagije mu gihe gito kandi muburyo bworoshye:

* tibutwara amafaranga menshi kandi imirimo yabwo ntivunanye
* Inyama z’urukwavu zikungahaye ku ntungamubiri
* nkwavu zitanga ifumbire nziza kandi nyinshi
* Inkwavu ntizororerwa ahantu hanini 

Ubworozi bw’inkwavu bugoboka vuba ababwitabira kuko bubyara amafaranga vuba kandi n’isoko rikaba riboneka.<ref>https://yeanagro.org/article.php?id=162</ref>

== Amoko y’inkwavu aboneka mu Rwanda       ==
Mu [[Rwanda]] hari amoko atandukanye yínkwavu,itandukaniro rigaragarira ku mabara,ku musaruro no ku biro urunkwavu rupima. Inkwavu zigaragara mu Rwanda ni izi zikurikira:<ref>http://www.ehinga.org/kin/livestocks/rabbit</ref>

=== Newo Zelande ===

* Ni urukwavu rufite ubwoya bwera kumubiri hose
* Urwo rukwavu iyo rukuze rupima hagati y’ibiro 4 na 4,5.
* Rurororoka,rubyara hagati y’abana 6-7 rugacutsa 6
* Rugira amaso yiganjemo ibara ritukura

=== Kaliforuniya ===

* Urukwavu rw’umweru rugira amabara y’umukara ku matwi, ku maguru, ku murizo no ku munwa
* Rubyara abana bazima hagati ya 7-8 rugacutsa 7
* Urukwavu rw’ubu bwoko rukuze rushobora gupima ibiro 3,6

=== Inyarwanda ===
Ubwoko nyarwanda bugira amabara atandukanye ntibukunze kurenza ibiro 3 ariko bushoboye kurwanya irwara.<ref>https://yeanagro.org/article.php?id=162</ref>

== REBA ==
[[Ikiciro:Urukwavu]]
[[Ikiciro:Ubworozi]]
[[Ikiciro:Ubworozi bw'umwuga]]
