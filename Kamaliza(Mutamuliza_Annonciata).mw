

Mutamuliza Annonciata umuhanzikazi w'umusizi, umwanditsi ndetse n'umuririmbyikazi w'umunyarwandakazi.

== Amateka ==
Mutamuliza Annonciata benshi bazi kw'izina rya Kamaliza yabonye i zuba ku wa 25 werurwe 1954, Se umubyara akitwa Rusingizandekwe Leandre naho Nyina akitwa Mukarushema Bernadette. yavukiye ahitwa Rukara muri Runyinya, ubu ni mukarere ka Nyaruguru mu ntara ya Majyepfo.<ref>https://www.eachamps.rw/article/7370/Amateka-ya-Mutamuliza-Annonciata-twamenye-nka-Kamaliza-yari-afite-ipeti-rya-Sergent-mu-gisirikare-cya-APR</ref> Kamaliza yavukiye mu muryango wabana 13 bane muri bo bitabye Imana akaba muri bose yari umuhererezi. Kamariza yavukiye mu muryango wabasizi bitwaga Abashambo mu bitaramo mu miryango habaga higanjemo imbyino n'indirimbo n'ibiganiro byiganjemo urwenya. Mu mwaka wa 1959 nkindi miryango myinshi y'abatutsi umuryango wa Kamaliza warameneshejwe uhungira mu gihugu cyabaturanyi i Burundi mu murwa mukuru i Bujumbura.<ref>https://inyarwanda.com/inkuru/58819/umuhanzikazi-kamaliza-yari-afite-ipeti-rya-sergent-menya-byinshi-utari-uzi-kuri-we-58819.html</ref>

== Amashuri yize n'umuziki ==
Kamaliza yatangiriye amashuri yibanze mu buhungiro i bujumbura, mu Mwaka w'1968 nyina yaje kwitaba Imana bituma Se amwohereza kwa mukuru Murekeyisoni Anne Marie wari warashatse muri congo  aza gukomereza ayisumbuye muri Congo kuko yatekerezaga ko Kamaliza akiri muto agikeneye umuntu ujya mu cyimbo cya nyina akamuha uburere niko gukomereza amashuri yisumbuye muri congo ahitwa i lubumbashi mu shuri ry'abafurere n'abasaveri riri i Likasi.<ref>https://www.eachamps.rw/article/7370/Amateka-ya-Mutamuliza-Annonciata-twamenye-nka-Kamaliza-yari-afite-ipeti-rya-Sergent-mu-gisirikare-cya-APR</ref> Yatangiye kuririmba mu makorali atandukanye ya Kiliziya Gatolika, ku myaka 20 uwari Umuyobozi wa korali yitwaga kiromboro wari waratangajwe n'impano Kamariza yafite yamuhaye gitari. Gukunda muzika kwa Kamaliza no kuririmba muruhame Mukuru we ntiyabyishimiraga kuko yumvaga yakabaye umukobwa wo mugikari nkuko umuco w'icyo gihe warumeze nibwo yatekereje kumushakira umugabo mu muryango mwiza nkuko byari umuco w'abanyarwanda muri cyo gihe gusa Kamaliza ntiyanejejwe nicyifuzo cya mukuru we asaba uruhushya ngo ajye i Bujumbura guhera ubwo ntiyongeye gusubira i Lubumbashi.<ref>https://inyarwanda.com/inkuru/58819/umuhanzikazi-kamaliza-yari-afite-ipeti-rya-sergent-menya-byinshi-utari-uzi-kuri-we-58819.html</ref> Kamaliza hashize igihe gito ageze i Bujumbura yahise abona akazi muri Minisiteri y'imari mu gihe cy'ikiruhuko kigufi na nyuma ya kazi yabaga aririmba anafata amajwi kuri kasete(casette) yifashishije radio yari yarahawe n'inshuti ye Tereza. 

Mu mwaka wa 1980, Minisiteri yakoragamo yamwohereje gukorera ahantu kure yanga gusiga Se umubyara ahitamo kureka akazi muricyo gihe nibwo yabonye umwanya uhagije wo kuririmba. Mu mwaka w'1982 yatsinze irushanwa ryo kuririmba i Bujumbura ahita anafata izina rya Kamaliza biturutse kundirimbo ya Orchestre Amabano yaje no kumwererera kujya ayiririmbamo.<ref>https://www.kigalitoday.com/imyidagaduro/muzika/article/wari-uzi-inkomoko-y-izina-kamaliza-ryahawe-mutamuriza-annonciata</ref>

== Ibindi bikorwa ==
Kamaliza uretse kuba umuhanzikazi yabayeho n'umusirikare mugihe inkotanyi zabohoraga u Rwanda

== Aho Byakuwe ==
<references />
