'''Cyanzayire Aloysie''' ( wavutse mu 1964) ni [[Umunyarwandakazi]] w'[[umunyamategeko]] wabaye perezida w'urukiko rw'ikirenga mu [[Rwanda]].

== Amateka ye ==

=== Ubuzima bwe bwite ===
'''Cyanzayire Aloysie''' yavutse kuwa 11 Gashyantare 1964 avukira mu karere ka Ruhango, mu ntara ya amajyepfo. Cyanzayire ni imfura mu muryango we akaba avukana na abahungu barindwi. Cyanzayire arubatse afite abana batatu.<ref name=":0">https://www.newtimes.co.rw/section/read/63097</ref><ref name=":1">https://www.africanwomeninlaw.com/african-women-in-law/Aloysie-Cyanzayire</ref>

=== Amashuri yize ===
'''Cyanzayire Aloysie'''  yize ikiciro rusange cya amashuri yisumbuye i [[Save]] hanyuma akomereza mu ishuri rya abakobwa ku [[Nyundo]]. Cyanzayire kandi afite impamyabumenyi y'ikiciro cya kabiri cya kaminuza mu mategeko yakuze muri [[Kaminuza nkuru y’u Rwanda|Kaminuza nkuru y'u Rwanda]] mu mwaka 1989. Cyanzayire yaje kwiga muri [[National School of Magistrates]] i [[Paris]] mu [[Ubufaransa|Bufaransa]] kuva mu 1991 kugera mu 1993.<ref name=":0" /><ref name=":1" />

=== Imirimo yakoze ===
Mu 1990, Cyanzayire yabaye Umucamanza w'Urukiko rwa Mbere rw'Iremezo mbere yo gusubira kwiga. Kuva mu 1995 kugera mu 2000 yakoze imirimo itandukanye muri Minisiteri y'ubutabera mu Rwanda ariyo Umuyobozi w'Ubushinjacyaha n'imibanire n'inzego z'Ubucamanza, Umuyobozi ushinzwe gutegura amategeko, aza no kuba umunyamabanga wiyo Minisiteri. Cyanzayire kandi yaje kuba Visi peresida w'urukiko rw'ikirenga n'umuyobozi w'inkiko Gacaca kuva mu 2000 kugera 2003. Kuva mu 2003 kugera 2011, '''Cyanzayire''' yabaye umucamanza mukuru mu rukiko rw'ikirenga.<ref name=":1" /> Cyanzayire Aloysie yabaye umuvunyi mukuru kuva mu 2014 kugera mu 2017.<ref>https://www.ombudsman.gov.rw/tumenye/abandi-bayoboye-urwego-rwumuvunyi</ref> Ubu akaba ari umucamanza mu rukiko rw'ikirenga.<ref>https://www.judiciary.gov.rw/index.php?id=242</ref>

== Ibindi wareba ==

# [[Rugege Sam]]
# [[Tito Rutaremara]]
# [[Murekezi Anastase]]
# [https://www.judiciary.gov.rw/index.php?id=41&L=2 Urukiko rw'ikirenga]
# [https://www.ombudsman.gov.rw/ Urwego rw’Umuvunyi]

== Reba ==
<references />
[[Category:Rwanda]]
[[Category:Ubutabera]]
[[Category:Abagore]]
[[Category:Abagore ba abayobozi]]
[[Category:Ubucamanza]]
[[Category:Abanyamategeko]]
[[Category:Akarere ka Ruhango]]
