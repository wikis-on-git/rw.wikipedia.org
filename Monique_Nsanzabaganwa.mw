[[File:Dr.-Monique-Nsanzabaganwa.png|thumb|Dr.-Monique-Nsanzabaganwa]]
'''Dr. Monique Nsanzabaganwa''' ni '''umunyarwandakazi''' w'impuguke mu bukungu akaba n'umunyapolitiki, yabaye guverineri wungirije wa [https://bnr.rw/home/ Banki nkuru y' u Rwanda] kuva muri Gicurasi 2011.

== Ubuzima bwe n'amashuri yize ==
'''Nsanzabaganwa''' yavutse ahagana mu mwaka wa 1971, yize amashuri abanza n'ayisumbuye mu [[Rwanda]] yarangije amashuri yisumbuye mu Groupe Scolaire Officiel de Butare([[Indatwa n'inkesha school|Indatwa n'Inkesha School]]) mu 1992<ref name=":0" />. Afite Impamyabumenyi y' ikiciro cya kabiri cya kaminuza mu bukungu yakuye muri [[Kaminuza nkuru y’u Rwanda|Kaminuza nkuru y'u Rwanda]]. Yize muri [[Afurika y’Epfo|Afurika y'epfo]] muri [[:en:Stellenbosch_University|Kaminuza ya Stellenbosch]], ahakura impamyabumenyi y'ikirenga mu bukungu, akurikizaho impamyabumenyi ihanitse muri [[Filozofiya]] mu by'ubukungu mu 2012<ref name=":0" /><ref>http://www.sun.ac.za/english/Lists/news/DispForm.aspx?ID=4758</ref>. 

== Umwuga ==
Nyuma yo kurangiza kwiga mu mahanga, '''Nsanzabaganwa''' yagarutse mu  Rwanda maze akora muri [[Kaminuza nkuru y’u Rwanda]] nk'Umwarimu w'Ubukungu kuva mu 1999 kugera mu 2003. Hagati ya 2003 na 2008 yabaye Umunyabanga wa Leta ushinzwe igenamigambi muri [https://web.archive.org/web/20200926081636/http://minecofin.gov.rw/index.php?id=2 Minisiteri y'imari ni igenamigambi]. kuva mu 2008 kugera mu 2011 yabaye Minisitiri w'ubucuruzi n'inganda muri Guverinoma y'u Rwanda.

Ubwo yari Umunyamabanga wa Leta ushinzwe Igenamigambi, '''Dr. Nsanzabaganwa Monique''' azwiho kuba yarashyizeho uburyo buhamye bw'ibarurishamibare n'igenamigambi ku rwego rw'igihugu no mu nzego z'ibanze. '''Nsanzabaganwa''' yayoboye kandi aba umwe mu bagize uruhare mu ishyirwaho ry' I[http://www.statistics.gov.rw/ kigo cy' igihugu cy'ibarurishamibare] mu Rwanda. Kuva mu 2012 ni umuyobozi w'inama y'ubuyobozii y'[http://www.statistics.gov.rw/ ikigo cy'igihugu cy'ibarurishamibare]<ref>http://www.statistics.gov.rw/about-us/organizational-structure/board-directors</ref>. '''Dr. Nsanzabaganwa Monique''' kandi azwiho kuba yarashyize ingufu mu ishyirwaho ry'amategeko n'amabwiriza bigenga ama banki azwi nka Mikorofinansi mu Rwanda. '''Nsanzabaganwa''' kandi ashimirwa uruhare yagize mu mavugurura yabaye mu rwego rw’ubucuruzi ubwo yari Minisitiri w’Ubucuruzi n’inganda, n’uruhare rwe mu gufasha abagore kugira uruhare mu iterambere ry’ubukungu bwa Afurika<ref>http://www.umuryango.rw/amakuru/mu-rwanda/article/monique-nsanzabaganwa-yahawe-impamyabumenyi-y-ikirenga-y-icyubahiro</ref>.

Ku wa 6 Gashyantare 2021, '''Dr. Nsanzabaganwa Monique''' yatorewe kuba umuyobozi mukuru wungirije wa Komisiyo y'umuryango wa Afurika yunze ubumwe, afite inshingano zo gufasha umuyobozi mukuru wa Komisiyo y'umuryango wa Afurika yunze ubumwe, ariko akibanda ku bijyanye no kwita ku mutungo n'ingengo y'imari bya Komisiyo <ref>https://www.newtimes.co.rw/news/rwandas-nsanzabaganwa-new-au-commission-deputy-chairperson</ref>.

== Umuryango ==
'''Nsanzabaganwa''' arubatse yashakanye na '''Théogène Bangwanubusa''' (PhD), akaba ari umubyeyi w'abana batatu: abahungu babiri n' umukobwa umwe<ref name=":0">https://www.minaffet.gov.rw/fileadmin/user_upload/Minaffet/Publications/Dr_Monique_Nsanzabaganwa_Profile1.pdf</ref>.

== Ibindi ==
'''Dr. Nsanzabaganwa Monique''' ni umuyobozi w'inama ngishwanama y' [http://rivierahighschool.org/ ishuri ry' isumbuye rya Riviera]<ref>http://rivierahighschool.org/about-us/the-advisory-council/</ref>. '''Nsanzabaganwa''' kdi ni umuyobozi wa mbere wungirije muri [http://www.unity-club.org/ Unity Club Intwararumuri] akaba ari umuryango ugizwe na abagize guverinoma, abahoze muri guverinoma hamwe na abafasha babo<ref>https://www.newtimes.co.rw/news/unity-club-elects-new-office-bearers</ref>. Ni kandi umuyobozi wa [http://nfnv.rw/views/home New Faces New Voices] ishami ryo mu Rwanda<ref>http://nfnv.rw/views/board_members.php</ref>.

== Ibindi wareba ==

* [[Banki Nkuru y'u Rwanda]]
* [[:en:John_Rwangombwa|John Rwangombwa]]
* [[Jeannette Kagame]]
*[[Soraya Hakuziyaremye]]
== Reba ==
[[Category:Ubukungu]]
[[Category:Impuguke]]
[[Category:Rwanda]]
__FORCETOC__
__NEWSECTIONLINK__
<references />
[[Category:Abagore mu bucuruzi]]
[[Category:Abagore]]
[[Category:Guverinoma y'u Rwanda]]
[[Category:Banki nkuru y'U Rwanda]]
[[Category:Umunyarwandakazi]]
