'''Dr. Monique Nsanzabaganwa''' ni '''umunyarwandakazi''' w'impuguke mu bukungu akaba n'umunyapolitiki wabaye Guverineri wungirije wa [https://bnr.rw/home/ Banki nkuru y' u Rwanda] kuva muri Gicurasi 2011.

== Ubuzima bwe n'amashuri yize ==
'''Nsanzabaganwa''' yavutse ahagana mu mwaka wa 1971, yize amashuri abanza n'ayisumbuye mu [[Rwanda]]. Afite Impamyabumenyi y' ikiciro cya kabiri cya kaminuza mu bukungu yakuye muri [[Kaminuza nkuru y’u Rwanda|Kaminuza nkuru y'u Rwanda]]. Yize muri [[Afurika y’Epfo|Afurika y'epfo]] muri [[:en:Stellenbosch_University|Kaminuza ya Stellenbosch]], ahakura impamyabumenyi y'ikirenga mu bukungu, akurikizaho impamyabumenyi ihanitse muri [[Filozofiya]] mu by'ubukungu. 

== Umwuga ==
Nyuma yo kurangiza kwiga mu mahanga, '''Nsanzabaganwa''' yagarutse mu  Rwanda maze akora muri [[kaminuza nkuru y'u Rwanda|Kaminuza Nkuru y'u Rwanda]] nk'Umwarimu w'Ubukungu kuva mu 1999 kugera mu 2003. Hagati ya 2003 na 2008 yabaye Umunyabanga wa Leta ushinzwe igenamigambi muri [http://www.minecofin.gov.rw/index.php?id=2 Minisiteri y'imari ni igenamigambi]. kuva mu 2008 kugera mu 2011 yabaye Minisitiri w'ubucuruzi n'inganda muri Guverinoma y'u Rwanda.

Ubwo yari Umunyamabanga wa Leta ushinzwe Igenamigambi, '''Dr. Nsanzabaganwa Monique''' azwiho kuba yarashyizeho uburyo buhamye bw'ibarurishamibare n'igenamigambi mu rwego rw'igihugu no mu nzego z'ibanze. '''Nsanzabaganwa''' yakuriye kandi aba umwe mu bagize uruhare mu ishyirwaho ry' I[http://www.statistics.gov.rw/ kigo cy' igihugu cy'ibarurishamibare] mu Rwanda. Kuva mu 2012 ni umuyobozi w'inama y'ubutegetsi y'[http://www.statistics.gov.rw/ ikigo cy'igihugu cy'ibarurishamibare]<ref>http://www.statistics.gov.rw/about-us/organizational-structure/board-directors</ref>. '''Dr. Nsanzabaganwa Monique''' kandi azwiho kuba yarashyize ingufu mu ishyirwaho ry'amategeko n'amabwiriza bigenga ama banki azwi nka Mikorofinansi mu Rwanda.   

== Umuryango ==
'''Nsanzabaganwa''' arubatse, akaba ari umubyeyi w'abana batatu: abahungu babiri n' umukobwa umwe.

== Ibindi wareba ==

* [[Banki nkuru y'u Rwanda]]
* [[:en:John_Rwangombwa|John Rwangombwa]]

== Aho byakuwe ==
[[Category:Ubukungu]]
[[Category:Impuguke]]
[[Category:Rwanda]]
__FORCETOC__
__NEWSECTIONLINK__
<references />
