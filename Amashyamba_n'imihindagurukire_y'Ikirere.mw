Amashyamba yo mu Rwanda abarirwa ku buso bwa hegitari 724,695 zingana na 30.4% by’ubuso bwose bw’Igihugu nk’uko bitangazwa muri raporo ya vuba igaragaza ubutaka buriho amashyamba (Rwanda Forest Cover Mapping Report/2019) 

Muri ayo mashyamba 53% ni ayatewe, 21 ni aya cyimeza ari mu mukenke, 19% ni amashyamba ya cyimeza yo mu misozi ibonekamo imvura nyinshi   mu gihe 6.2% ari ibihuru. 

Bimwe mu byagezweho muri Gahunda y’[[Igihugu]] y’[[Ubukungu bw'U Rwanda|Ubukungu]] Butangiza Ibidukikije, by’umwihariko mu mushinga urambye wo gutera ibiti no kubungabunga amashyamba ni ibi bikurikira<ref>https://imvahonshya.co.rw/?p=10142</ref>:

== 1.UBUSO BURIHO AMASHYAMBA MU RWANDA BWAGEZE KURI 30.4% ==


Mu mwaka wa 2011, ni bwo u [[Rwanda]] rwihaye intego yo kugarura amashyamba kuri hegitari miliyoni ebyiri yahozeho akaba yarangijwe bitarenze mu 2020.

Imbaraga u [[Rwanda]] rwashyize mu kubungabunga amashyamba ariho, gutera amashyamba mashya, kuvugurura amashyamba mu bice bitandukanye by’[[Igihugu]] no guharanira kugera ku ntego za Bonn Challenge ni byo byatumye u [[Rwanda]] rugera ku ntego yo kugira 30.4% by’ubuso bw’[[Igihugu]] buriho amashyamba.

Izo nzego zifite akamaro gakomeye ko gushimangira uruhare rw’u [[Rwanda]] mu guhangana n’imihindagurikire y’ikirere.<ref>https://imvahonshya.co.rw/?p=10142</ref> 

== '''2. Gahunda ngarukamwaka yo gutera ibiti n’Umuganda''' ==
Leta y’u [[Rwanda]] yashoye akayabo mu gutera amashyamba mashya no kuyasubiza aho yari asanzwe binyuze muri gahunda ngarukamwaka yo gutera [[Igiti|ibiti]] n’amashyamba. Nko mu gihembwe cy’[[umwaka]] wa 2020/2021 Abanyarwanda bateye ibiti miliyoni 25 byagize uruhare mu kuvugurura amashyamba muri gahunda yo guhangana n’imihindagurikire y’ikirere. 

Muri icyo gihembwe, hegitari 7,400 zateweho ibiti bisanzwe, izindi hegitari 900 zihingwaho ibiti mu mashyamba ya cyimeza ndetse haterwa n’ibiti byeraho imbuto 77,000. Hanavuguruwe hegitari 500 z’amashyamba ahingwamo ibiti bicanwamo amakara mu rwego rwo kongera umusaruro.<ref>https://imvahonshya.co.rw/?p=10142</ref> 

== '''3. Kwegurira (gukodesha) abikorera amashyamba yari aya Leta mu kuyacunga neza''' ==


Binyuze muri gahunda y’[[Igihugu]] yo kwegurira abikorera ibikorwa bimwe, Leta y’u [[Rwanda]] yagiranye ubufatanye n’urwego rw’abikorera mu guharanira imicungire iboneye y’amashyamba ya Leta.<ref>https://imvahonshya.co.rw/?p=10142</ref>

== 4. Ihangwa rya Pariki y’Igihugu ya Gishwati-Mukura ==


U [[Rwanda]] ruherutse guhanga Pariki y’[[Igihugu]] ya Gishwati-Mukura, imwe muri Pariki nshya muri [[Afurika]], mu rwego rwo kurinda amashyamba kimeza ya kera n’inguge ziyacumbitsemo.Iyo Pariki igizwe n’amashyamba abiri ari yo irinini rya Mukura n’irito rya Gishwati aherereye ku musozi ugabaya icyogogo cy imigezi ya Congo na  Nili, agakurikira urwunge rw’ibibaya by’Albertine (Albertine Rift) bigizwe n’urusobe rw’ibinyabuzima rutandukanye.<ref>https://imvahonshya.co.rw/?p=10142</ref>

== 5. '''Kwagura Pariki y’Igihugu y’Ibirunga''' == 

U [[Rwanda]] rwatangiye umushinga ukomeye wo kwagura Pariki y’[[Igihugu]] y’Ibirunga no guharanira ahazaza heza h’ingagi zo mu misozi zita mu rugo ishyamba ry’Ibirunga. Iyi gahunda y’imbonekarimwe igamije kwagura pariki ku kigero cya 23% ikiyongeraho kilometero kare 37.4, ubunini bwayo bukava kuri kilometero kare 160 bukagera kuri kilometero kare 197.4.<ref>https://imvahonshya.co.rw/?p=10142</ref>

== REBA ==
[[Ikiciro:Amashyamba]]
[[Ikiciro:Umuganda]]
