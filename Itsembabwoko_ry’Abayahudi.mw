[[File:Rows of bodies of dead inmates fill the yard of Lager Nordhausen, a Gestapo concentration camp.jpg|thumb|250px|<font color="green">Jenoside y’Abayahudi</font>]]
[[File:Buchenwald Slave Laborers Liberation.jpg|thumb|250px|<font color="green">Jenoside y’Abayahudi</font>]]

'''Jenoside y’Abayahudi''' <ref>[http://www.nurc.gov.rw/documents/researches/Syllabus_Ingando.pdf Ishami Rishinzwe Uburere Mboneragihugu, Ukwakire, 2006]</ref> (izina mu [[kiyahudi]] '''שואה''') 

Leta y’[[Abadage]] (Großdeutsches Reich) yakoze gahunda yo kurimbura imbaga y’[[abayahudi]] igeze kuri 6.000.000 hagati ya [[1938]] na [[1946]]. Bishe n [[abanazi]] n abandi babafashije mu Budage no mu Burayi bwose bwari bwigaruriwe na leta ya [[Hitler]].

Irondakoko ryibasiye abayahudi bita ''antisémitisme'' ni ryo rikuru cyane ryabaye mu madini, mu bukungu, muri politike no mu muco. Leta ya Hitler niyo yarigize ingengabitekerezo ya jenoside. Batangira kwirukanwa mu Budage, bamwe barahava. Abasigaye baricwa mu bihugu byose byari byatsinze : ''Pologne, Autriche, URSS, France, Pays-Bas, Belgique, Grèce, Yougoslavie'' n’ahandi. Jenoside y’Abayahudi yitwa ''shoah'' (שואה) bivuga gutsembwatsembwa (''destruction totale, destruction absolue, catastrophe écrassante''). Hari n’igihe bakoresha ijambo ''Holocauste'' , bivuga gutangwaho igitambo (une immolation entièrement consommée). Ayo magambo ariko ashobora no gukoreshwa ku zindi jenoside zabaye ahandi.

Abayahudi ndetse n’abandi bishwe n’abanazi bagiye bakusanyirizwa mu bigo, byitwa ''camps de concentration'' . Ariko hari n’ibindi byitwaga ibigo by imirimo (''camps de travail''), hakaba ibindi byitwaga iby imfungwa z’intambara (''camps pour prisonniers de guerre''), ndetse habaga n’ibyo bitaga iby’agateganyo (''camp de transit''). Hakaba ariko cyane cyane ibigo by’urupfu (''camps d extermination ou de la mort''). Byose hamwe byari hafi 30. Ibizwi cyane ni Buchenwald, Bergen-Belsen, Mauyhausen, Auschwitz, Birkenan, Chelmo, Treblinka, Belzec, Sobidor, Na Majdaneki.

Urupfu rw umwihariko rw’abayahudi ni ukwicishwa uburozi bwa Gaz Bafungiranaga abayahudi mu bikamyo bifungiranye hose, cyangwa mu byumba binini bifungiranye hose, bakoherezamo uburozi bw’umwuka wa GAZ (''Zyklon B'') Bagapfa nyuma y’iminota 15-20.




==  Notes  == 
<references/>  


[[Category:Jenoside]]
