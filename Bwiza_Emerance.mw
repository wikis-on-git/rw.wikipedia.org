[[Dosiye:Bwiza Emerance.jpg|thumb|Bwiza Emerance]]
'''Bwiza Emerance''' ni umukobwa w'umunyarwandakazi akaba ari umwanditsi, umuririmbyi n'umuhimbyi w'indirimbo uri kuzamuka mu muziki nyarwanda  akaba ari nawe watsinze irushanwa rya "The Next Diva _Indi Mbuto" ryabaye ku nshuro yaryo ya mbere. Aho arimo no kwitegura kugaragaza alubumu yakoze ya mbere.

== UBUZIMA BWITE ==
'''Bwiza Emerance''' (yavutse 09 Kanama 1999) ni umukobwa w'[[imfura]] iwabo mu muryango w'abana bane , mu bakobwa babiri n'abahungu babiri. akaba abana na Nyina na Se mu Mujyi wa [[Nyamata]] mu [[Akarere ka Bugesera]] mu [[Intara y’Iburasirazuba|intara y'uburasirazuba]]. Yavukiye i Gitarama, ni mu [[akarere ka Muhanga]] mu [[intara y'amajyepfo]], umuryango we waje kwimukira i [[Kigali]] nyuma bajya gutura i Nyamata.<ref>https://www.eachamps.rw/Bwiza.html</ref>

=== AMASHURI YIZE ===
'''Bwiza Emerance''' amashuri abanza yayize kuri Kigali Harvest mu murenge wa Kimihurura. Icyiciro rusange yize mu rwunge rw'amashuri rwa Mutagatifu Yozefu, amaze guhitamo ishami ryo kwiga yize igihe gito mu rwunge rw'amashuri rwa Mutagatifu Berinadeta mu [[akarere ka Gisagara|karere ka Gisagara]], asoreza ayisumbuye mu rwunge rw'amashuri rwa Mutagatifu Aloyizi mu [[akarere ka Rwamagana|karere ka Rwamagana]] mu [[Intara y’Iburasirazuba|intara y'iburasirazuba]] bw'u [[Rwanda]]. Bwiza Emerance yiga mu mwaka wa mbere muri Kaminuza ya [[Mount Kenya University|Mount Kenya]] mu ishami ry'ibijyanye n'ubukerarugendo (Hospitality and Tourism Management ), aho yatangiye kuhiga mu mwaka 2020.<ref>http://www.isimbi.rw/imyidagaduro/article/bwiza-emerance-yahigitse-abagera-kuri-210-yegukana-irushanwa-ryateguwe-na-kikac-music-label</ref> <ref name=":0">https://inyarwanda.com/inkuru/108628/bwiza-emerance-yarangije-album-ya-mbere-yakozweho-nabarimo-madebeats-na-danny-vumbi-108628.html</ref>

=== IBIJYANYE N' UMUZIKI ===
Uyu mukobwa ukiri muto '''Bwiza emerance''' yakuze akunda umuziki ahanini biturutse ku kuba yarajyanaga n'ababyeyi be mu rusengero akishimira uko baririmba. Uko yigiraga hejuru mu myaka ni nako yajyaga kuririmba muri korali zitandukanye zirimo izabana arabikomeza kugeza n'ubu. Uyu mukobwa yaririmbye muri korali kuva ku myaka 8 y'amavuko, ku buryo atazibuka neza amazina<ref name=":0" />. Ndetse muri iki gihe ni umwe mu baririmbyi b'urusengero asengeramo rwakoreraga i kigali nyuma rwimukira i Nyamata. Akaba ashishikajwe cyane no gushyira itafari ku muziki w'abakobwa mu [[Rwanda]], akagaragaza ko ibyo abahungu bakora n'abakobwa babikora mu muziki.<ref name=":0" />

=== IBIHEMBO ===
'''Bwiza Emerance''' amaze kubona igihembo aho yatsinze irushanwa "The Next Diva-Indi Mbuto" ryabaye ku nshuro yaryo ya mbere,aho ryateguwe na KIKAC Music Label. Ibyo byamuhaye amahirwe yo guhita atangira gufashwa n'iyi nzu isanzwe itunganya umuziki ikorana n'abahanzi mukubazamura babamenyekanisha, bakaba barasinyanye amasezerano y'imyaka 5 bakorana, akaba amaze gukoreramo albumu ye ya mbere kugeza ubu atarabonera izina ; iyo alubumu izaba ivuga k'urukundo n'ubuzima busanzwe, aho buri ndirimbo izajya isohokana n'amashusho yayo.<ref>https://inyarwanda.com/inkuru/108628/bwiza-emerance-yarangije-album-ya-mbere-yakozweho-nabarimo-madebeats-na-danny-vumbi-108628.html</ref>

== Reba ==
