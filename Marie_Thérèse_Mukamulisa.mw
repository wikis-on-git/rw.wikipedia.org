
'''Marie Thérèse Mukamulisa''' (wavutse ku ya 29 Kamena 1965) ni umunyamategeko w'[[Rwanda|umunyarwanda]] ukora mu rukiko nyafurika rurengera uburenganzira bwa muntu n'abaturage mu 2016.

== Ubuzima bwambere nuburere ==
Mukamulisa yavukiye i [[Kigali]] ku ya 29 Kamena 1965. <ref name="bio">http://judiciary.gov.rw/about-us/supreme_court_justices/justice_mukamulisa_marie_therese.html</ref> <ref name="profile">http://en.african-court.org/index.php/judges/current-judges</ref> Afite impamyabumenyi ihanitse mu by'amategeko yakuye muri [[kaminuza y'u Rwanda]] (1990) n'impamyabumenyi ihanitse mu by'amategeko rusange yakuye muri kaminuza ya Moncton i New Brunswick, muri [[Kanada]] (1993). <ref name="bio" /> <ref name="profile" /> Afite Masters mu bushakashatsi bwa Jenoside no kuyikumira yakuye mukigo gishinzwe gucunga amakimbirane muri [[kaminuza y'u Rwanda]]. <ref name="profile" />

== Umwuga ==
Mukamulisa yari umucungamari n'umubitsi mu mushinga wo gukora iperereza ku buhinzi n'imibare. Umuyobozi ushinzwe ubwishingizi bw'imodoka muri Sonarwa hamwe n’umunyamabanga nshingwabikorwa w’umuryango utegamiye kuri leta CCOAIB.  Mukamulisa yari umwe mu bakomiseri cumi na babiri bateguye Itegeko Nshinga ry'u Rwanda nyuma ya [[Itsembabwoko ry’u Rwanda ry’1994|Jenoside]],  kandi yabaye umwarimu mu mategeko  muri [[kaminuza y'u Rwanda]]. <ref name="profile" />

Mukamulisa yagizwe umucamanza w'Urukiko rw'Ikirenga mu Rwanda mu 2003. Yavuze ku ngorane abagore bahura nazo mu nzego z’ubutabera, cyane cyane ku ihohoterwa rikorerwa abana no gufata ku ngufu, bitewe n’umuco n’uburinganire. <ref>http://wfwmarketingimages.womenforwomen.org/news-women-for-women/files/RWpaper.pdf</ref> Muri 2015, yabaye umwe mu bagize Inama Nkuru y'Ubucamanza y'u [[Rwanda]]. Ni n'umwe mu bagize ihuriro mpuzamahanga rya  International Hague Network of Judges. 

Mukamulisa yatorewe manda y'imyaka itandatu mu rukiko nyafurika rushinzwe uburenganzira bwa muntu  hamwe na Ntyam Mengue muri Nyakanga 2016. <ref>http://www.newtimes.co.rw/section/read/203317</ref> <ref>http://www.igihe.com/amakuru/u-rwanda/article/mukamulisa-agiye-kurahirira-kuba-umucamanza-mu-rukiko-rw-uburenganzira-bwa</ref> Ishyirwaho rye ryanenzwe kubera icyemezo cy’u [[Rwanda]] cyo kuva mu kwemerera abantu n’imiryango itegamiye kuri Leta kujuririra mu rukiko, ndetse no kuba Mukamulisa yagize uruhare mu itsinda ry’abacamanza bakatiye umunyapolitiki utavuga rumwe n’ubutegetsi Victoire Ingabire Umuhoza, wajuririye urukiko rwa [[Afurika]]. <ref>http://l-hora.org/?p=1276&lang=ca</ref> <ref>http://www.ijrcenter.org/2016/03/14/rwanda-withdraws-access-to-african-court-for-individuals-and-ngos/</ref> <ref>https://web.archive.org/web/20170915114135/http://www.therwandan.com/blog/the-rwandan-state-has-boycotted-the-african-court-on-human-and-peoples-rights-in-case-no-0032014-which-opposes-it-to-ms-victoire-ingabire-umuhoza-president-of-the-fdu-inkingi/</ref>

== Amashakiro ==

[[Ikiciro:Amategeko]]
[[Ikiciro:Rwanda]]
[[Ikiciro:Abagore]]
