[[File:Canada (orthographic projection).svg|thumb|250px|<font color="green">Kanada</font>]]

'''Kanada''' ni igihugu kinini cyane giherereye mu gice cyo mu majyaruguru y’umugabane wa [[Amerika ya Ruguru]]. Gikikijwe n’inyanja ya [[Atalantika]] mu burasirazuba, inyanja ya [[Pasifika]] mu burengerazuba n’inyanja ya [[Arikitika]] mu majyaruguru. Nicyo gihugu cya kabiri kinini ku isi mu buso (''total area'')nyuma y’u Burusiya, aho gifite ubuso bwa [[kilometero kare]] 9,984,670. Kanada ihana imbibe na [[Leta Zunze Ubumwe z’Amerika]] mu majyepfo no mu majyaruguru y’uburengerazuba, ukaba ariwo mupaka muremure ku isi.

Ubusanzwe Kanada yari ituwe n’abasangwabutaka kugera mu kinyejana cya 15 ubwo [[abafaransa]] n’[[abongereza]] bazaga kureba uko hameze. Nyuma baje kuhatura rero, mu nkengero za Atalantika. Abo basangwabutaka baje gushegeshwa bikomeye n’indwara zari ziturutse i [[Burayi]], ubu hasigaye mbarwa.

Kuri ubu, iki gihugu gituwe n’abaturage basaga miliyoni 31. Nicyo gihugu abantu bajya guturamo cyane, bikaba akenshi biterwa n’impamvu z’ubukungu cyangwa hakaba hari ababa basanzeyo abo bafitanye isano.

== Amateka ==
Mu mwaka wa [[1763]] abafaransa baretse colonies zose bari bafite muri Amerika ya ruguru, nyuma y’intambara yiswe '"Seven Years' War". Mu mwaka w’ 1867, Kanada yahinduwe intara ifite ubwigenge bucagase, icibwamo intara 4, aha ni naho hatangiriye ukwigenga gusumbyeho, byatumye Kanada itacyometse cyane ku [[Bwongereza]]. Mu mwaka wa [[1919]], Kanada yinjiye muri Société des Nations (League of Nations) nk’igihugu ukwacyo kitari mu Bwongereza, naho mu mwaka wa 1945, Kanada iba kimwe mu bihugu byashinze Loni.

== Intara na teritwari ==
[[File:Political map of Canada.png|thumb|250px|<font color="green">Ikarita yerekana intara na teritwari za Kanada.</font>]]
Kuri ubu Kanada igizwe n’intara 10 arizo: [[Ontario]], [[Québec]], [[Alberta]], [[Nova Scotia]], [[New Brunswick]], [[Manitoba]], [[British Columbia]], [[Prince Edward Island]], [[Saskatchewan]] na [[Newfoundland na Labrador]]. Kanada kandi igizwe na [[teritwari]] 3 (''territories'')

Québec niyo ntara nini kurusha izindi, ikaba ari nayo ituwe cyane nyuma ya Ontario. Ikaba ivugirwamo igifaransa cyonyine nk’ururimi rwemewe, mawe mu mashyaka yahoo akaba anifuza ko iyo ntara yakwikura kuri Kanada ikigenga.

== Ibendera rya Kanada ==
[[File:Flag of Canada.svg|thumb|left|100px|<font color="green">Ibendera rya Kanada</font>]]
Ibendera rya Kanada rizwi cyane, rikaba ari umweru n’umutuku. Hagati harimo ishusho ry’ikibabi cy’igiti cyitwa érable ushobora gusanga henshi muri icyo gihugu, kikaba cyinatanga umutobe uryoshye (''sirop d'érable'').

== Ururimi ==
Kanada ni igihugu kivugirwamo indimi 2 zemewe: [[igifaransa]] n’[[icyongereza]]. Ubwo uwo ''Gouverneur Générale'' yageraga mu Rwanda, bamwe mwumvise ko yavugaga ijambo mu rurimi rumwe, akongera akabivuga mu rundi. Ibi bikaba biterwa n’iyo politiki yo kubahiriza izo ndimi zombi (''bilingualism'').

== Leta ==
Kanada iyoborwa nk’ubutegetsi bushingiye ku nteko ishinga amategeko, aho kuba ku mukuru w’igihugu nk’uko bimeze ahandi henshi ku isi.

Muri iyi minsi twagiye twumva intiyo “Gouverneur Générale”, aho kumva perezida. Ibi biterwa n’uko ubundi Kanada iyoborwa n’umwamikazi w’u bwongereza, akaba gusa yoherezayo Gouverneur Général wo kumuhagararira. Kuri ubu Gouverneur Général ni Madame Michaelle Jean,akaba ari nawe waje mu Rwanda.

Minisitiri w’intebe ni nk’aho ariwe mutegetsi ukomeye uba uri muri Kanada. Aturuka mu ishyaka ryatsinze amatora yo mu nteko, kandi niwe ushyiraho guverinoma ankanayihindura.

Kanada iri mu miryango nka [[G8]] (umuryango uhuza ibihugu 8 bikize ku isi), [[G-20]] (umuryango uhuza ibihugu 20 bikize ku isi), [[NATO]], [[OECD]], [[WTO]], [[Commonwealth]], [[Francophonie]], [[OAS]], [[APEC]] na Loni ([[UN]]).

[[Category:Amerika ya Ruguru]]
