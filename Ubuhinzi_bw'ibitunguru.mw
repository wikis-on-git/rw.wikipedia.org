= <ref>https://yeanrwanda.org/article.php?id=206</ref>Intangiriro =
[[File:ARS_red_onion.jpg|thumb|igitunguru gitukura<ref>https://fr.wikipedia.org/wiki/Oignon#/media/Fichier:ARS_red_onion.jpg</ref>]]
Umuryango w’ibihingwa : ibitunguru « ALLIUM CEPA » kimwe na puwalo, tungurusumu bibarirwa mu muryango wa « Liliaceae » muri ordre ya Liliflores no mu muryango mugari wa « Monocotyledones »

== Aho bikunda ==

Bikunda mu Rwanda hose. Ariko kugirango ibijumba bibe binini, hagomba uburebure bw’umunsi mugufi buri hagati y’amasaha 12 na 16. Hagomba kandi ubushyuhe buri hejuru ya dogere 18 (18°C) kugirango ibitunguru bibyimbe bimere nk’ibihaze. Ubushyuhe buke bwo bubifasha mu gihe cyo gushibuka, gukura no kuzana indabo.

=== Ubutaka ===
[[File:PIANTAGIONE_DI_CIPOLLA_ROSSA_DI_TROPEA.JPG|thumb|umurima uteyemo ibitunguru bitukura<ref>https://fr.wikipedia.org/wiki/Cipolla_Rossa_di_Tropea_Calabria#/media/Fichier:PIANTAGIONE_DI_CIPOLLA_ROSSA_DI_TROPEA.JPG</ref>]]
Onyo ikunda ubutaka bworoshye, butari burebure cyane kandi bwumutse neza. Ntabwo ikunda ubutaka buhora butose kandi n’ubutaka bw’ibumba si bwiza. Ikunda ubutaka burimo potasi. Niyo mpamvu, umuhinzi agomba kubufumbiza ivu.

== Amoko ==
[[File:Oignons_variétés.jpg|thumb|Amoko y'ibitunguru<ref>https://fr.wikipedia.org/wiki/Oignon</ref>]]

=== Amoko yamamazwa mu Rwanda ni aya ===
1. Igitunguru gitukura : Red Cléole
2. Igitunguru cy’umuhondo : Texas grano
Ayo moko afite amabara atandukanye. Niyo mpamvu umuhinzi areba ibara n’impumuro (parfum) y’ubwoko agiye guhinga kuko aribyo abaguzi bakunze kwibandaho.

== Ifumbire ==
Kubera ko ifumbire ari ingirakamaro mu gutunganya imiterere y’ubutaka, ni ngombwa gushyiramo ifumbire iboze neza cyane. Kg 200/are 1 iba ihagije.

=== Igihe cy’ihinga: ===
- kwinaza muri pepiniyeri : Mata-Kamena
– bihingwa (kugemura) mu mpeshyi ariko bikavomerwa. Bigomba gutangira kwera mbere y’imvura yo mu kwezi kwa Nzeri

=== Gutera ibitunguru: ===
– Habanza kwinaza umurama mu buhumbikiro bakoresha g 5/m² 1. Bataba umurama muri mm 5-10 ku mirongo bagasigamo cm 10 hagati yayo.
– Urwinarizo rufite m² 100 rurahagije kugirango ubone ingemwe zahinga ha 1
– Igihe bimara mu rwinarizo : iminsi 45 kugeza kuri 60
– Bagemura onyo ifite umubyimba w’igice cyo hasi ungana n’ikaramu nto, icyo gihe amababi aba areshya na cm 15-20
– Uko bagemura : mbere yo gutera ingemwe, babanza gushabura iminsi y’ingemwe, itemerwa kuri cm 1 hepfo y’ikijumba cya onyo kandi ntibakuraho imitwe y’amababi
– Bazitera kuri cm 20-25 hagati y’imirongo na cm 5-10 ku mirongo ni ukuvuga ingemwe 450.000/ha
– Urugemwe ruterwa kuri cm 3 z’ibujyakuzimu, nyuma bamara gutera bagasubiranya kandi bagatsindagira itaka ryo hejuru
– Iyo ushaka ibitunguru bitari binini kuko aribyo bibikika, utera ingemwe nyinshi/are

=== Gukorera ibitunguru: ===
– Kubagara kenshi ariko unamenera kugirango ubutaka bworohe no kugirango ibyatsi bidakura vuba bigakwirakwiza indwara
– Iyo onyo itangiye kubyibuha, bataba ivu iruhande rwayo.
– Kwambura ibijumba by’ibitunguru ubutaka kugirango bishobore kubyimba no gufata ibara.
''Bikorwa ibitunguru biri hafi yo kwera babanza kubigondera amababi ku munigo wayo''

=== Indwara n’ibyonnyi : a) Isazi ya onyo : ===
[[File:Uienvlieg_maden.jpg|thumb|Igitunguru kirwaye<ref>https://commons.wikimedia.org/wiki/File:Uienvlieg_maden.jpg</ref>]]
Ikiyitera : isazi y’ibitunguru
Aho ifata : igihingwa cyose
Ibimenyetso : amababi aratumba. Inyo ziyo sazi zica utuyira mu gitunguru maze kikabora kikananuka cyane

==== Uko bayirwanya : ====

– kurandura no gutwikira mu mwobo ibitunguru byafashwe

– kuvanga onyo na karoti kuko karoti yirukana isazi ifata onyo, naho onyo ikirukana ifata karoti

– aho isazi yageze, nta onyo igomba gusubira muri uwo murima mbere y’imyaka 3

=== Ububore bw’umweru (mildiou + alternariose) ===
Ikiyitera : uduhumyo Peronospora scheideni + Alternaria porri
Aho ifata : ku mababi no ku bijumba by’igitunguru
Ibimenyetso : Onyo zikiri nto zihinduka umuhondo kandi zikarandurwa n’ubusa. Ku bitunguru haba hatwikiriwe n’utwoya tweruruka ndetse rimwe na rimwe hakabaho utuntu tw’umukara

=== Uko bayirwanya : ===
– gusimburanya ibihingwa mu murima
– guhumbika no gutera onyo mu murima uhinze neza
– gukoresha imiti ya kizungu :
– Dithane : gr 50/L 10 z’amazi/ari 2
– Cupro-antracol : 2 Kg/ha
– Milraz : 2 Kg/ha

=== Ububore bw’ikijuju : ===
Ikiyitera : uduhumyo (Aspergillus niger na Sclerotium cepivorum)
Aho ifata : ibitunguru
Ibimenyetso : mu gihe bibitse, ibitunguru byuzuraho amoya y’ikijuju cyangwa ibintu by’umukara kandi bikomeye. Amaherezo ibitunguru birabora neza neza

=== Uko bayirwanya : ===
– kwanika neza ibitunguru mbere yo kubihunika kandi bigahunikwa ahantu humutse
– gukuramo ibitunguru byafashwe kugirango bitanduza ibindi
– kubibika ahantu hari umwuka uhagije kandi bimanitse

=== Indwara iterwa n’inzoka y’ibimera : ===
Ikiyitera : inzoka yitwa Angilile (Ditylenchus dispaci)
Aho ifata : amababi, ibitunguru
Ibimenyetso : onyo ziranuka. Amababi aratumba. Ibitunguru birafobagana. Igitunguru kirisatura maze kikabora.

=== Uko bayirwanya ===
– gutwikira mu mwobo onyo zafashwe
– gusubiza onyo muri uwo murima nyuma y’imyaka 4-5

=== Iminsi zerera ===
Basarura onyo iyo ibibabi byazo byumye neza neza, igishishwa cy’inyuma kimeze nk’urupapuro rushaje. Bitewe n’ubwoko bw’ubutunguru n’akarere bihinzemo, ibitunguru byera nyuma y’amezi 3-4 bigemuriwe mu murima

=== Umurumbuko ===
umusaruro w’ibitunguru kuri ha 1 uri hagati ya toni 30 na toni 70 bitewe n’uburemere bwa buri gitunguru.

=== Guhunika ===
– Iyo bamaze gusarura onyo zeze, bazanika ku zuba
– Izimaze kugabanukamo amazi bareba izitarwaye, izidatemye bakazibika ku mbaho cyangwa ku byatsi byumye ahantu humutse kandi hinjiramo umwuka uhagije
– Bashobora no kumanika ibitunguru byiza mu gisenge

N.B. :
Ibitunguru bishobora kubikwa mu gihe kiri hagati y’amezi 4 na 6. Ibyo aribyo byose ibigomba gupfa muri icyo gihe ntibigomba kurenga 30% y’ibyabitswe.
Iyi nyandiko ushobora kuyihuza n’igihe bitewe n’ubushakashatsi bugenda bugerwaho mu buhinzi bw’ibitunguru bityo imibare imwe nimwe ikagenda ihinduka bitewe n’aho uri kubihinga.

== Ishakiro ==

<references />
