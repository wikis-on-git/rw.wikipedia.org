'''Rosemary Museminali''' (wavutse 1962) ni umunyapolitiki n'umudipolomate wo mu [[Rwanda]], kuri ubu akaba akora muri gahunda ihuriweho n'Umuryango w'Abibumbye ishinzwe kurwanya [[Virusi itera SIDA/SIDA|virusi itera SIDA]] (UNAIDS), nk'uyihagarariye mu muryango w'ubumwe bw'Afurika ndetse na komisiyo ishinzwe ubukungu muri Loni muri [[Afurika]]. Museminali azwi cyane ku ruhare rwe nka [[Minisiteri y'uburezi mu Rwanda|Minisitiri]] w’ububanyi n’amahanga n’Ubutwererane kuva mu 2005 kugeza 2009. Yabaye kandi umunyamabanga wa [[Leta]] w’ubutwererane n’[[igihugu]] ndetse anaba ambasaderi mu Bwongereza<ref>https://www.newtimes.co.rw/section/read/40301</ref>. 

== ubuzima bwe bwo hambere ==
Rosemary Museminali yavutse mu 1962 muri [[Uganda]], avuka kubabyeyi ba banyarwanda bari barahungiye muri [[uganda]], bahunze [[igihugu]] nyuma y’Impinduramatwara yo mu [[Rwanda]] yo mu 1959, aho wasangaga hashyirwaho repubulika yiganjemo Abahutu benshi, yatotezaga abatutsi. Museminali yarakuze arangiza amashuri ye muri Uganda, abona impamyabumenyi ihanitse mu mibereho n'imiyoborere yakuye muri kaminuza ya Makerere mu 1986. 

Mu gihe Museminali yari akiri muri [[Uganda]], yakoraga nk'umuyobozi ushinzwe imiyoborere ya [[Nyanza]] Textile Industries Limited. Mu mwaka wi 1990, ingabo za RPF Inkotanyi ziyobowe na [[Paul Kagame]], na we wabaye impunzi muri [[Uganda]], zitangiza urugamba rwo kubohora [[igihugu]] rwamaze imyaka ine rwarangiye muri jenoside yakorewe abatutsi mu [[Rwanda]] yo mu 1994, aho abatutsi barenga miliyoni (1.000.000) bishwe. [[Genocide]] yarangiye igihe ingabo za RPF Inkotanyi zirangajwe imbere na [[paul Kagame]] zafataga igihugu cyose, bigatuma ibihumbi by'abanyarwanda bari mu buhungiro, harimo na Museminali, basubira mu gihugu cyabo.

== Imirimo ye muri politiki na diplomasi ==
Amaze kugera mu [[Rwanda]], Museminali yatangiye gukora muri [[Minisiteri]] y’[[Imibereho Myiza y'Abaturage]], afasha impunzi gusubira mu gihugu no kugerageza guhuza imiryango yatatanye kubera jenoside. Yagumye muri minisiteri imyaka itanu, mbere yo kwimukira ku kazi ko kuba umunyamabanga mukuru wa [[Croix Rouge]] yo mu [[Rwanda]], imirimo yamazeho igihe gito.

Mu 2000, Museminali yagizwe ambasaderi wu [[Rwanda]] mu Bwongereza, harimo n'indi mirimo yo kuba ambasaderi muri [[Repubulika]] ya Irilande no mu bihugu bya Scandinaviya<ref>"Tracking Rwanda liberation icons who fell off the limelight". ''The East African''</ref>.  Yagumye kuri uyu mwanya, ufite icyicaro i Londres, mu gihe cy'imyaka itanu. 

Agarutse mu [[Rwanda]] mu 2005, Museminali yashyizwe na [[Perezida Paul Kagame]] ku mwanya wa minisitiri wungirije muri [[Minisiteri y'Ububanyi n'Amahanga]] (MINAFFET), ushinzwe ubufatanye mpuzamahanga. Muri Werurwe 2008 yazamuwe mu ntera agirwa Minisitiri w’ububanyi n’amahanga, muri rusange muri minisiteri. 

Mu gihe yari minisitiri w’ububanyi n’amahanga, yashyize imbere kubungabunga amahoro n’umutekano wu Rwanda, ndetse no guharanira kubaka amahoro ku rwego mpuzamahanga. Yagenzuye imirimo y'uruhare rw’u Rwanda mu butumwa bw’umuryango w’abibumbye n'umuryango w’ubumwe bw’Afurika mukugarura amahoro i Darfur. 

Yakoze kandi ku rwego mpuzamahanga kugira ngo ateze imbere ubukungu bw'u [[Rwanda]]. Ukuboza 2009, Perezida Kagame yahagaritse  Museminali kuri iyo mirimo, amusimbuza Minisitiri w’itangazamakuru [[Louise Mushikiwabo]] mu ivugurura ryabayobozi muri guverinoma<ref />. Museminali ntiyahawe undi mwanya muri guverinoma. 

Nyuma yigihe gito avuye muri guverinoma, Museminali yimukiye i [[Addis Abeba]] kugira ngo akore muri gahunda y’umuryango w’abibumbye ishinzwe kurwanya [[SIDA]] (UNAIDS), nk’uhagarariye Umuryango w’ubumwe bw’Afurika ndetse na komisiyo y’ubukungu y’umuryango w’abibumbye ishinzwe [[Afurika]]. Aguma muri uru ruhare guhera mu 2016<ref>Rosemary Museminali, Representative to the AU and UNECA, UNAIDS". ''UNAIDS''. Retrieved 19 October 2016.</ref>.

== References ==
