[[Dosiye:Guverineri Dancille Nyirarugero.png|thumb|350x350px|Guverineri Dancille Nyirarugero]]
Nyirarugero Dancille ni umunyarwandakazi w'umuhanga akaba yarabaye umwarimu muri kaminuza ndetse akaba umunyapolitiki aho yagizwe guverineri w'intara y'amajyaruguru y'U Rwanda muri werurwe 2021.

== Ubuzima bwabanje n'amashuri ==
Nyirarugero Dancille n'umubyeyi wimyaka 51, akaba afite abana 4 harimo abakobwa batatu n'umuhungu umwe. Guverineri Nyirarugero Dancille yavukiye mu murenge wa muhoza, avukira mu karere ka Musanze mu ntara y'amajyaruguru, akaba yarashakanye na Nkundimana Fidele mu karere ka Nyabihu.<ref>https://www.kigalitoday.com/amakuru/amakuru-mu-rwanda/article/bankanguye-barambwira-ngo-ngizwe-guverineri-numva-birantunguye-nyirarugero-dancilla</ref> 

Nyirarugero Dancille yize amashuri abanza ku ishuri rya Rungu mu murenge wa Gacaca mu karere ka Musanze ayisumbuye ayigira muri Lyce Notre Dame de Citeaux i Kigali, yakomereje ikiciro cya kabiri cya kaminuza muri kaminuza ya Ines-Ruhengeri, kubera inyota yarafite yo kunguka ubumenyi yakomereje ikiciro cya gatatu cya kaminuza i kampala kuri kaminuza ya makelele yasoje 2009, Nyirarugero Dancille yaje gukomeza kw'iyungura ubumenyi mu budage muri 2017 aho yakuye indi myamyabumenyi y'ikiciro cya kabiri cya kaminuza.<ref>https://www.kigalitoday.com/amakuru/amakuru-mu-rwanda/article/bankanguye-barambwira-ngo-ngizwe-guverineri-numva-birantunguye-nyirarugero-dancilla</ref>

== Umwuga ==
Nyirarugero Dancille yahawe akazi ku bwarimu ko kuba umwarimu kuri kaminuza yigagaho ya Ines-Ruhengeri nyuma yo kugira amanota menshi, yakomereje imirimo ye mu ishuri rikuru rya Muhabura Integrated Polytechnic College(MIPC) Aho yarakuriye ishami rya Business Studies. Muri Werurwe 2021, nibwo Nyirarugero Dancille yahawe imirimo mishya yo kuba guverineri w'intara y'Amajyaruguru.<ref>https://www.kigalitoday.com/amakuru/amakuru-mu-rwanda/article/bankanguye-barambwira-ngo-ngizwe-guverineri-numva-birantunguye-nyirarugero-dancilla</ref> 

== Imiyoboro ==
<references />
