'''[[Fred  Rwigema]]''' ni umwe mu ntwari z' u [[Rwanda]] zaharaniye gutahura bamwe mu banyarwanda bari barahunze birukanywe mu gihugu cyabo kuva mu 1959. Yatangije urugamba kuri [[Juvénal Habyarimana|Habyarimana Juvenali]] wahoze ayobora u Rwanda tariki 1/10/1990 ayoboye ingabo za [[Ishyaka FPR-Inkotanyi|Rwanda Patriotic Army]] zari ziturutse muri [[Ubugande|Uganda]] aho zari zisuganyirije. Icyo gihe Rwigema yashakaga gucyura abanyarwanda no gushyira ku musozo ubuyobozi bw'igitugu n'ivangura bwariho. N'ubwo intego ye yaje kuherwaho nyuma y'urugamba rwamaze imyaka ine rukarangirana na [[Itsembabwoko ry’u Rwanda ry’1994|jenoside yakorewe abatutsi muri 1994]], Rwigema we yahise agwa ku rugamba ku munsi wa kabiri gusa rutangiye. Yahise asimburwa na Perezida [[Paul Kagame]] wari umwungirije ku buyobozi bw'urugamba icyo gihe.
