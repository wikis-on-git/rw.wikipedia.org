[[Dosiye:Intoryi.gif|thumb|Intoryi]]
Intoryi ni Imboga nziza ariko zigira indwara n'ibyonnyi bitandukanye.

== INDRWA Z'INTORYI ==

=== 1.ANTARAKINOZE (anthracnose) ===
UKO IKWIRAKWIRA

Imbuto zirwaye, ibisigazwa by’ibihingwa, Umuyaga, imvura n’amazi yo kuvomerera  bikwirakwiza iyo ndwara.

UKO BAYIRWANYA

•    Gusimburanya ibihingwa mu murima

•    Kwirinda gutera ibinyamisogwe mu murima wagaragayemo ubwo burwayi mu gihe kitari munsi y’imyaka ibiri

•    Gutera imbuto z’indobanure

•    Gukoresha imiti nka bénomyl yica utwo duhumyo ku mbuto mbere yo kuzitera

•     Kutagenda mu murima harimo ubukonje cyangwa urume

•    Gukura  ibisigazwa by’ibiti by’intoryi mu murima no gutwika ibyarwaye.

=== 2.KIRABIRANYA(Bacterial wilt) ===
UKO BAYIRWANYA

•    Gusimburanya ibihingwa mu murima imyaka 5 kugeza kuri 7 bigabanya iyo ndwara

•    Kugabanya ubusharire bwo mu butaka hakoreshejwe ishwagara

•    Gutera umuti nka peracetic acid cyangwa hydrogen peroxide.

•    Gukoresha imbuto yihanganira iyo indwara

•    Kurwanya amashanya (nématodes)

•    Gukoresha ibikoresho bisukuye mu gihe cyo guhinga no gusarura

=== 3. UDUHUNDUGURU/ INDA  (Aphids) ===
UKO BAZIRWANYA

•    Gutera ubwoko bw’intoryi bwihanganira inda

•    Kudakoresha ifumbire irimo Azote nyinshi

•    Kudahohotera udusimba turya inda nk’udusurira, amavubi

•    Gukoresha imiti nka supérmethrine, bifenthrine, pyrimicarbe, Pyréthrine  yica inda

•    Gushyiraho imitego y’inda hakoreshejwe ubujeni n’ibitambaro by’umuhondo (ibara rikurura inda)

•    Kuvomereza amazi afite ingufu atuma inda zihunguka.<ref>https://yeanagro.org/article.php?id=200</ref>

=== 4. ISAZI Y’UMWERU (Whitefly) ===
UKO BAYIRWANYA

•    Gusimburanya imyaka mu murima.

•    Kuvanaho ibihuru n’ibisigazwa by’ibihingwa bishobora gucumbikira iyo sazi.

•    Kumanika imitego y’umuhondo irimo kole yo kuzifata.

•    Gukoresha udusimba nka Macrolophus caliginosus, Encarsia na Eretmocerus n’uduhumyo nka  Beauveria and Bacillus genera n’amavubi

•    Gutera imiti nka midachloprid, Methomyl, Thiametoxam, igaterwa igihe cyo kurabya kw’intoryi.

=== 5. INGONOKERA (Fruit worm) ===
UKO BAZIRWANYA

•    Guterera igihe

•    Gutema ibyatsi byimeza bishobora kuba indiri y’ingonokera

•    Gukoresha imitego igabanya umubare ibinyugunyugu by’izo ngonokera.

•    Gusimburanya ibihingwa mu murima hirindwa gukurikiranya ibihingwa  iyo ngonokera ikunda gufata nk’inyanya, urusenda.

•    Gutera  ubwoko bwihanganira iyo ngonokera

=== 6.    TIRIPUSI (Thrips) ===
UKO BAZIRWANYA

•    Kubagara umurima hakurwamo ibyatsi bibi.

•    Ubutaka bugomba guhingwa nyuma yo gusarura.

•    Kwica ibishorobwa na tiripusi biri mu butaka no ku mababi.

•    Gutera kare  no gusiga intera ihagije hagati y’ibihingwa.

•    Gukoresha amoko y’intoryi yihanganira tiripusi.

•    Gukoresha imiti nka Malathion.

•    Gukoresha umuti ukomoka ku biti bya neem, ibireti,urusenda

=== 7. IMUNGU Y’URUTI N’IMBUTO BY’INTORYI (Shoot and fruit borer) ===
UKO BAYIRWANYA

•    Gukoresha ingemwe nziza zidafite iyo mungu

•    Gusimburanya ibihingwa  mu murima

•    Gutera imiti nka Sumicidin, Lannate, Sevin iragerageza kurwanya iyo mungu

•    Kuvanaho no gutwika amashami yumye, ibiti bishaje n’ingemye zafashwe n’imungu.<ref>https://www.naeb.gov.rw/index.php?id=1</ref>

== Reba ==
[[Ikiciro:Imboga]]
