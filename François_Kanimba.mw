[[File:François Kanimba.png|thumb|François Kanimba]]
'''François Kanimba''' ni impuguke n'inararibonye mu bukungu n'ibarurishamibare.

== Ubuzima bwe n'amashuri yize ==
'''François Kanimba''' yavutse taliki 18/03/1958, avukira mu Murenge wa Kamegeri, mu [[Nyamagabe|Karere ka Nyamagabe]] (hahoze ari Gikongoro). Ababyeyi be bari abahinzi, iwabo uretse Kanimba Francois abandi kwiga byarabananiye, bava mu ishuri bajya gucuruza. '''Kanimba''' yize amashuri abanza kuva mu 163 kugera 1971, amashuri y'isumbuye yayize mu ishuri ry'isumbuye rya Runyombyi kuva mu 1971 kugera 1977. Kanimba kandi yize muri kaminuza i [[Paris]] mu [[Ubufaransa]] aho yize ibijyanye ni ibarurishamibare mu ubukungu kuva mu 1977 kugera mu 1983.<ref>https://umubavu.com/amateka/article/AMWE-MU-MATEKA-YA-MINISTER-Francois-KANIMBA</ref>

== Imirimo yakoze ==
'''François Kanimba''' arangije amashuri yagarutse mu Rwanda aho kuva mu mwaka wa 1984 kugera 1995 yabaye umuyobozi mukuru muri Minisiteri y'igenamigambi ya Leta. Kuva mu 1995 yagiye gukora mu ishami rya [[Banki y'isi]] i [[Kigali]] nk'impuguke mu bukungu. Kanimba yabaye visi guverineri wa [[Banki Nkuru y'u Rwanda|Banki nkuru y'u Rwanda]] kuva mu 2000 kugera mu 2002. Nyuma yabaye guverineri wa Banki nkuru y'u Rwanda kuva mu 2002 kugera mu 2011. Kanimba kandi yabaye [http://www.minicom.gov.rw/index.php?id=1 Minisitiri w'inganda n'ubucuruzi] kuva muri 2011 kugera mu 2017, Kanimba kandi niwe watangije polite ya Leta y'ibikorerwa mu Rwanda ([[Made in Rwanda]]) mu mwaka wa 2015<ref>https://www.igihe.com/amakuru/u-rwanda/Kanimba-Francois-Imyaka-34-mu-bukungu-bw-u-Rwanda</ref>.  kuva muri kanama 2020 '''Kanimba''' ni Komiseri ushinzwe Isoko Rusange, Ubukungu, Ubucuruzi n’imari by’[https://ceeac-eccas.org/ umuryango w’ubukungu w’ibihugu byo muri Afurika yo hagati (ECCAS)].<ref>https://www.newtimes.co.rw/news/kanimba-appointed-eccas-commissioner</ref> 

== Ibindi wareba ==

* [[Banki Nkuru y'u Rwanda|Banki nkuru y'u Rwanda]]
* [[Monique Nsanzabaganwa|Dr. Monique Nsanzabaganwa]]

== Aho byakuwe ==
[[Category:Ubukungu bw’u Rwanda]]
[[Category:Ubukungu]]
[[Category:Rwanda]]
[[Category:Banki nkuru y'U Rwanda]]
[[Category:Guverinoma y'u Rwanda]]
[[Category:Inararibonye]]
