[[Dosiye:Memorial to Murdered Belgian Peacekeepers - Former Camp Kigali - Kigali - Rwanda - 01 (9024653305).jpg|thumb|Urwibutso rwa Camp Kigali rw'ababirigi bishwe muri jenoside yakorewe abatutsi mu 1994]]
Urwibutso rwa [[:en:Camp_Kigali|Camp Kigali]] ruherereye mu mugi wa [[Kigali]] ahiciwe abasirikari 10 b'[[Ububirigi]] tariki ya 7 Mata 1994 igihe [[:en:Rwandan_genocide|jenoside yakorewe abatutsi]] yari itangiye. Aba basirikari bicanywe n'uwo bari barinze ari we [[:en:Agathe_Uwilingiyimana|Uwiringiyimana Agatha]] wari Ministiri w'intebe w'u [[Rwanda]] icyo gihe.

== Amateka ==
Jenoside yakorewe abatutsi mu 1994 imaze gutangira, abasirikari b'[[:en:United_Nations|umuryango w'abibumbye]] LONI ni bo bari barinze [[:en:Prime_minister|Ministiri w'intebe]] Uwiringiyimana Agatha. kwibuka. Uwari perezida w'u Rwanda [[Juvénal Habyarimana|Habyarimana Juvenal]] yari amaze [[:en:Assassination_of_Juvénal_Habyarimana_and_Cyprien_Ntaryamira|kugwa mu mpanuka y'indege]] mu ijoro ryabanje ryo ku wa 6 Mata 1994. Abasirikari bari bamurinze bari ab'Ububirigi babarizwa muri batayo ya kabiri yiswe [[:en:Flawinne|Flawinne]] - Flawinne ni agace ko mu ntara imwe y'Ububirigi yitwa [[:en:Namur|Namur]] mu gice cya [[:en:Wallonia|Wallonia]]. <ref name=":0">https://www.ktpress.rw/2019/04/resounding-memories-of-10-belgian-soldiers-killed-during-genocide-against-the-tutsi/</ref>

Aba basirikare bari boherejwe n'igihugu cyabo mu butumwa bwa [[Umuryango w’Abibumye|LONI]] bwo [[:en:United_Nations_peacekeeping|kubungabunga amahoro]] mu Rwanda ([[:en:United_Nations_Assistance_Mission_for_Rwanda|MINUAR]] - Mission des Nations Unies pour l'Assistance au Rwanda) mu 1993. Bakaba bari bari mu nshingano za Jenerali [[:en:Roméo_Dallaire|Romeo Dallaire]].<ref name=":1">https://www.safarisrwandasafari.com/infomation/camp-kigali-belgian-memorial/</ref> Bishwe mu rugamba n'ingabo zari iza leta y'icyo gihe zari zishinzwe kurinda perezida, bari kugerageza kurinda Ministiri Uwiringiyimana.<ref name=":0" />  Ingabo za leta zasanze Ministiri iwe mu rugo, abasirikari bari bamurinze zibambura intwaro hanyuma bose zikabazana kubicira muri Camp Kigali. Nyuma yo kubica, izi ngabo zabaciye ibice binyuranye by'umubiri ubundi zibajyana mu cyumba kibikwamo imirambo ku bitaro byari hafi aho.<ref name=":1" />

Nyuma yo kwicwa kw'aba basirikari, LONI n'igihugu cy'Ububirigi byahise bicyura ingabo zabyo zose zari mu Rwanda zirenga 800. Muri zo, 370 bari ababirigi.<ref name=":2">[https://mobile.reuters.com/article/amp/idUSL0469900520070704 https://reuters.com/article/amp/idUSL0469900520070704]

</ref><ref>https://www.irishtimes.com/news/colonel-blamed-for-the-deaths-of-10-of-his-soldiers-1.47710?mode=amp

</ref>

== Igisobanuro ==
[[File:Belgian Peacekeepers Memorial.jpg|thumb|Belgian Peacekeepers Memorial]]
Camp Kigali yagizwe ku mugaragaro Urwibutso rw'aba basirikari b'Ububirigi baguye muri jenoside yo mu Rwanda ku wa 7 Mata 2000.<ref name=":1" />
[[Dosiye:Plaque Listing Names of Murdered Belgian Peacekeepers - Former Camp Kigali - Kigali - Rwanda (9026785798).jpg|thumb|Amazina y'abasirikari b'ababirigi biciwe muri Camp Kigali]]
Uyu munsi, kuri uru rwibutso hubatswe inkingi icumi nk'ikimenyetso kigaragaza abasirikari icumi b'ababirigi bahiciwe. Buri nkingi ihagarariye umusirikari ndetse n'imyaka yabayeho.<ref name=":1" /> Aha kandi hari indi nyubako yakoreshejwe n'abasirikari bari barokotse barwana kugeza igihe batsindiwe n'ingabo za FAR (Forces Armees Rwandaises). Izi ngabo zamishije urufaya rw'amasasu kuri iyi nzu mu rwego rwo kumenya neza ko abarimo bapfuye. N'uyu munsi ibitobore byinshi by'aho amasasu yagwaga biragaragara. Uretse izo nkingi n'inyubako, uru rwibutso ubu rugizwe kandi n'ibyumba bibiri bikubiyemo incamake y'amateka y'izindi jenoside zabaye ku isi, yanditse mu cyongereza, igifaransa n'ikidage.<ref>Rwanda Journal: Camp Kigali</ref>

== Ubutabera ==
Mu mwaka wa 2007, tariki ya 5 Nyakanga, uwitwa [[:en:Bernard_Ntuyahaga|Ntuyahaga Bernard]] wari majoro mu ngabo za FAR yakatiwe gufungwa imyaka 25 n'urukiko rwo mu Bubirigi kubera uruhare yagize mu kwica abo basirikari 10. Gusa urukiko rwananiwe kumuhamya urupfu rwa Uwiringiyimana Agatha n'abandi basivili bo muri Butare yashinjwaga kwica. Muri uru rubanza, ubushinjacyaha bwavuze ko Ntuyahaga yakuye bariya basirikare mu rugo rwa Ministiri akabazanira abandi basirikari bagenzi be muri Camp Kigali, bakabakubita, bakabarasa bakanabatemagura. Ntuyahaga yari yarahanaguweho ibyaha bya [[:en:Genocide|jenoside]] n'[[:en:War_crime|iby'intambara]] mu 1999 n'[[:en:International_Criminal_Tribunal_for_Rwanda|urukiko mpanabyaha rwashyiriweho u Rwanda]].<ref name=":2" />

Umusirikari w'Ububirigi Koloneli Luc Marshall wari wungirije Gen Dallaire mu Rwanda mu 1994 yajyanwe imbere y'ubutabera bw'igihugu cye mu 1996 ashinjwa kuhereza abasirikari icumi mu mutego biciwemo. Mu ijoro perezida Habyarimana amaze gupfa, Ministiri w'intebe Uwiringiyimana Agatha yahamage Koloneli Marshall ahagana sa munani ngo amuhe umusirikari umuherekeza kuri [[:en:Radio_Télévision_Libre_des_Mille_Collines#Other_figures_of_note|radiyo Mille Colline]] gutanga ijambo ry'ituze. Ngo icyo gihe, Koloneli Marshall yategetse uwitwa Liyetona Thiery Lotin gufata abandi basirikari icyenda. Bagiye mu modoka enye bitwaje intwaro nke zoroheje. Bageze mu rugo rwa ministiri baguye mu gico cy'abarindaga perezida barabafata. Ministiri n'umugabo we bagerageje gucikira ariko bahita bafatwa barabica. Abasirikare batwawe mu mugi bamwe barakubitwa kugeza bapfuye, bake basigaye bahungira mu nzu birwanaho ariko birangira baneshejwe, baricwa.irishtimes.<ref>Camp Kigali Memorial | Kigali, Rwanda Attractions - Lonely Planet</ref>

== Ibyifashishijwe ==
<references />
