'''Umurenge wa Kigali''' nyuma y’ivugurura ry’imitegekere y’igihugu ugizwe n’ibyahoze ari Imirenge ya Rwesero, Kigali na Mwendo.

Umurenge wa Kigali ufite: ubuso bungana na kilometero kare 32;  abaturage 19.564; Utugari dutanu: Nyabugogo; Kigali; Ruriba, Mwendo no Rwesero.

Abaturage b’Umurenge wa Kigali barahinga kandi barorora.

Imihigo y’umurenge mu w’2007

Muri iyi gahunda y’Umwaka umwe, Umurenge uzita ku bikorwa bizakemura ibibazo abaturage bawutuye bahura nabyo .

Mu bizakorwa hazibandwaho kubungabunga ibidukikije harwanywa isuri kandi hanarindwa amashyamba.lbindi ni uko isuku izakomeza kuranga umurenge n’abaturage b’Umurenge muri rusange;hazakorwa ibishoboka byose ngo abaturage barindwe indwara z’ibyorezo nka [[SIDA]] na Marariyakandi banakangurirwe kujya mu bwisungane mu kwivuza.

Ku bijyanye n’ubutabera, Inkiko gacaca zizashyigikirwa umubare w/Abaturage bitabira wiyongere kandi barusheho kugira imyuvire nyayo. Komite z’Abunzi zatowe mu tugali zizafashwa kugirango zibashe gukora akazi kazo neza.

Umurenge Uzashyira imbere imikorere myiza mu gutanga serivise nziza kandi yihuse ku bawugana.

Umurenge ukaba usaba inkunga y’Abawutuye bose Abaterankunga n’[[Akarere ka Nyarugenge]] ku buryo bw’Umwihariko kugirango iyi gahunda izashyirwe mu bikorwa.

[[Category:Akarere ka Nyarugenge]]
